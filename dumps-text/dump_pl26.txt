    #UOKiK - Prawa konsumenta » Kanał z wpisami UOKiK - Prawa konsumenta »
   Kanał z komentarzami alternate alternate

   UOKiK – Prawa konsumenta
   (BUTTON)
   Search for: ____________________ .

     * Strona główna
          + Pomoc dla konsumentów
          + Wzory pism
          + Pytania i odpowiedzi
          + Materiały do pobrania
          + Słownik
          + Podcasty i webinary
     * Prawa ogólne
          + Niezamówione świadczenie
          + Wydanie towaru
          + Zgoda na dodatkową płatność
          + Koszt połączenia z infolini
          + Opłata za formę płatności
          + Odpowiedzialność za przesyłkę
          + Wyłączenia
     * Prawo do informacji
          + Sprzedaż towaru
          + Sprzedaż tradycyjna
          + Sprzedaż poza lokalem i na odległość
          + Informacje o obniżkach cen
     * Odstąpienie od umowy
          + Terminy
          + Forma
          + Skutek
          + Koszty
          + Umowy szczególne
          + Wyłączenia
     * Reklamacja
          + Niezgodność towaru z umow
          + Gwarancja
          + Niezgodność towaru z umową czy gwarancja

   Strona główna > Słownik

Słownik

   Aukcja publiczna – sposób zawarcia umowy, polegający na składaniu
   organizatorowi aukcji (przedsiębiorcy) ofert przez konsumentów, którzy
   w niej fizycznie uczestniczą lub mogą uczestniczyć, i w której
   zwycięski oferent jest zobowiązany do zawarcia umowy, np. licytacja
   przedmiotów na sali licytacyjnej. Definicja nie obejmuje aukcji
   odbywających się za pośrednictwem środków porozumiewania się na
   odległość (np. w internecie na specjalnych portalach aukcyjnych), które
   nie wymagają fizycznej obecności uczestników.
   Funkcjonalność – zdolność treści cyfrowej, usługi cyfrowej lub towaru
   do pełnienia swoich funkcji z uwzględnieniem ich przeznaczenia.
   Gwarancja – dobrowolne oświadczenie przedsiębiorcy dotyczące jakości
   towaru. Wskazuje obowiązki gwaranta i uprawnienia konsumenta w
   przypadku, gdy sprzedany towar nie ma właściwości określonych w
   oświadczeniu gwarancyjnym. Jeden z trybów (podstaw prawnych) składania
   reklamacji (obok niezgodności towaru z umową).
   Gwarant – podmiot udzielający gwarancji w ramach złożonego oświadczenia
   gwarancyjnego. Może nim być producent, importer, dystrybutor lub
   sprzedawca. Jego dane powinny być wskazane w treści oświadczenia.
   Interoperacyjność – zdolność treści cyfrowej, usługi cyfrowej lub
   towaru do współdziałania ze sprzętem komputerowym lub oprogramowaniem
   innymi niż te zazwyczaj używane do korzystania z treści cyfrowej,
   usługi cyfrowej lub towaru tego samego rodzaju.
   Kodeks dobrych praktyk – dobrowolny zbiór zasad postępowania, w
   szczególności norm etycznych i zawodowych przedsiębiorców, którzy
   zobowiązali się do ich przestrzegania.
   Kompatybilność – współdziałanie treści cyfrowej, usługi cyfrowej lub
   towaru ze sprzętem komputerowym lub oprogramowaniem, które są zazwyczaj
   używane do korzystania z treści cyfrowej, usługi cyfrowej, lub towaru
   tego samego rodzaju, bez konieczności ich przekształcania.
   Konsument – osoba fizyczna dokonująca z przedsiębiorcą czynności
   prawnej (np. zawarcia umowy) niezwiązanej bezpośrednio z jej
   działalnością gospodarczą lub zawodową. Uznanie za konsumenta ma
   istotne znaczenie prawne – od tego często zależy jakie przepisy zostan
   zastosowane do oceny całej transakcji. W wielu przypadkach sytuacja
   prawna konsumenta jest z góry wzmacniana przez przepisy.
   Niezgodność towaru z umową – tryb (podstawa prawna) dochodzenia
   odpowiedzialności od sprzedawcy (przedsiębiorcy) w związku z ujawnion
   niezgodnością zakupionego towaru z umową.
   Polubowne (pozasądowe) rozwiązywanie sporów konsumenckich –
   postępowania wykorzystywane w sporach między konsumentem a
   przedsiębiorcą. Są mniej formalne i szybsze w porównaniu z
   postępowaniami sądowymi. W rozwiązywaniu sporów pomaga wiele
   wyspecjalizowanych instytucji. Sprawy prowadzone są przez niezależnych
   i bezstronnych ekspertów. Więcej na polubowne.uokik.gov.pl
   Reklamacja – procedura dochodzenia od przedsiębiorcy roszczeń
   związanych z zakupionym towarem. Może polegać na żądaniu przywrócenia
   towaru do stanu zgodności z umową (wymiana lub naprawa), a także zwrotu
   całości bądź części wpłaconych środków (odstąpienie od umowy lub
   obniżenie ceny). Jej podstawą prawną może być niezgodność towaru z
   umową lub gwarancja.
   Rękojmia – tryb (podstawa prawna) dochodzenia odpowiedzialności od
   sprzedawcy (przedsiębiorcy) w związku z ujawnioną wadą fizyczn
   (niezgodnością z umową) lub prawną zakupionej nieruchomości.
   Świadczenie umowne – świadczenie określone w umowie, do którego
   wykonania zobowiązana jest każda ze stron. W przypadku przedsiębiorcy
   jest to wykonanie usługi lub sprzedaż towaru. Świadczeniem konsumenta
   jest zapłata określonej w umowie ceny za świadczenie wykonane przez
   przedsiębiorcę.
   Środek porozumiewania się na odległość – wszelkie środki, które bez
   jednoczesnej fizycznej obecności przedsiębiorcy i konsumenta mogą być
   wykorzystane do kontaktu między stronami umowy, np. listy przesyłane
   tradycyjną pocztą, reklama w postaci elektronicznej, telefon, radio,
   telewizja, automatyczne urządzenia wywołujące, wizjofon, wideotekst,
   poczta elektroniczna, komunikatory.
   Towar – rzecz ruchoma, a także woda, gaz i energia elektryczną, w
   przypadku gdy są oferowane do sprzedaży w określonej objętości lub
   ilości.
   Towar z elementami cyfrowymi – towar zawierający treść cyfrową lub
   usługę cyfrową lub z nimi połączony w taki sposób, że brak treści
   cyfrowej lub usługi cyfrowej uniemożliwiłby jego prawidłowe
   funkcjonowanie (np. zegarek typu smartwatch).
   Treści cyfrowe – dane wytwarzane i dostarczane w postaci cyfrowej (np.
   programy komputerowe, aplikacje, e-booki, gry, muzyka, nagrania
   wizualne lub teksty). W przypadku dostarczania treści cyfrowej na
   trwałym nośniku – umowa uznawana jest jako sprzedaż towaru. Oddzieln
   kategorią (niesklasyfikowaną ani jako towar, ani jako usługa) są treści
   cyfrowe dostarczane w niematerialny sposób, np. poprzez pobranie ich z
   internetu.
   Trwałość – zdolność towaru do zachowania jego funkcji i właściwości w
   toku zwykłego korzystania.
   Trwały nośnik – materiał (np. papier, płyta CD/DVD, pendrive, karta
   pamięci, dysk twardy) lub narzędzie (poczta elektroniczna, wiadomość
   SMS) pozwalające konsumentowi lub przedsiębiorcy przechowywać
   informacje w sposób umożliwiający dostęp do nich w przyszłości przez
   czas odpowiedni do celów jakim służą (np. po 2 latach od zawarcia
   umowy). Trwały nośnik pozwala na odtworzenie przechowywanych informacji
   w niezmienionej postaci, czyli bez ingerencji podmiotu, który był ich
   twórcą. Trwałym nośnikiem nie jest strona internetowa.
   Umowa zawarta na odległość – umowa zawarta w ramach zorganizowanego
   systemu zawierania umów na odległość, bez jednoczesnej obecności jej
   stron, z wyłącznym wykorzystaniem co najmniej jednego środka
   porozumienia się na odległość, np. rejestracja na portalu internetowym,
   zakup w sklepie internetowym.
   Umowa zawarta poza lokalem przedsiębiorstwa – umowa z konsumentem
   zawarta:
     * przy jednoczesnej fizycznej obecności wszystkich stron w miejscu,
       które nie jest lokalem przedsiębiorstwa, np. w domu konsumenta, czy
       na pokazie organizowanym w hotelu lub

     * w wyniku przyjęcia przez przedsiębiorcę oferty złożonej przez
       konsumenta w okolicznościach, o których mowa powyżej lub

     * w lokalu przedsiębiorstwa lub za pomocą środków porozumiewania się
       na odległość bezpośrednio po tym, jak nawiązano indywidualny i
       osobisty kontakt z konsumentem w miejscu, które nie jest lokalem
       przedsiębiorstwa, przy jednoczesnej fizycznej obecności obu stron
       umowy, np. zwabienie konsumenta z ulicy na pokaz w lokalu
       przedsiębiorcy lub

     * podczas wycieczki zorganizowanej przez przedsiębiorcę, której celem
       lub skutkiem jest promocja oraz zawieranie umów z konsumentami,
       wycieczka autokarowa, w trakcie której przedsiębiorca oferuje
       towary jej uczestnikom lub

     * podczas pokazu zorganizowanego przez przedsiębiorcę, w którym
       uczestniczy zaproszona bezpośrednio lub pośrednio określona liczba
       konsumentów, w którego trakcie ma miejsce promocja, składanie ofert
       sprzedaży lub sprzedaż towarów lub usług, bez względu na to czy
       został na niego zorganizowany transport.

   Umowa zawarta w sposób tradycyjny – umowa zawarta przy jednoczesnej
   obecności obu stron (konsumenta i przedsiębiorcy) w lokalu prowadzenia
   działalności przez przedsiębiorcę, np. zakupy w hipermarkecie.
   Usługa cyfrowa – usługa pozwalająca konsumentowi na:
     * wytwarzanie, przetwarzanie, przechowywanie lub dostęp do danych w
       postaci cyfrowej,
     * wspólne korzystanie z danych w postaci cyfrowej, które zostały
       przesłane lub wytworzone przez konsumenta lub innych użytkowników
       tej usługi,
     * inne formy interakcji za pomocą danych w postaci cyfrowej.

   Usługi posprzedażne – usługi świadczone przez przedsiębiorcę w związku
   ze sprzedanym towarem, np. serwisowanie czy konserwacja towarów po
   okresie gwarancji lub w przypadku wystąpienia wad nieobjętych
   niezgodnością z umową lub gwarancją. Pojęcie obejmuje również sprzedaż
   dodatkowego wyposażenia lub części zamiennych do oferowanego towaru.

   UOKiK UOKiK
     * Mapa strony
     * Polityka prywatności
     * Deklaracja dostępności
     * Zgłoś problem

   Na górę strony
   Profil UOKiK w serwisie Instagram Profil UOKiK na Twitterze Profil
   UOKiK na Youtube
   © UOKiK 2014-2024

   UOKiK - Prawa konsumenta

   (BUTTON)

     * Strona główna
          + Pomoc dla konsumentów
          + Wzory pism
          + Pytania i odpowiedzi
          + Materiały do pobrania
          + Słownik
          + Back
     * Prawa ogólne
          + Niezamówione świadczenie
          + Wydanie towaru
          + Zgoda na dodatkową płatność
          + Koszt połączenia z infolini
          + Opłata za formę płatności
          + Odpowiedzialność za przesyłkę
          + Wyłączenia
          + Back
     * Prawo do informacji
          + Sprzedaż towaru
          + Sprzedaż tradycyjna
          + Sprzedaż poza lokalem i na odległość
          + Informacje o obniżkach cen
          + Back
     * Odstąpienie od umowy
          + Terminy
          + Forma
          + Skutek
          + Koszty
          + Umowy szczególne
          + Wyłączenia
          + Back
     * Reklamacja
          + Niezgodność towaru z umow
          + Gwarancja
          + Niezgodność towaru z umową czy gwarancja
          + Back

   (BUTTON) × Close Panel

   Skip to content

   Open toolbar

   Dostępność
     * Powiększ tekst
     * Pomniejsz tekst
     * Skala szarości
     * Zmień kontrast
     * Wysoki kontrast
     * Jasne tło
     * Podkreśl linki
     * Czytelne czionki
     * Reset

     * Mapa serwisu
     * Pomoc
     * Dostępność
