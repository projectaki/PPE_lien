   #alternate Edytuj Wikipedia (pl) Kanał Atom Wikipedii

   Przejdź do zawartości

   [ ] Menu główne
   Menu główne
   (BUTTON) przypnij (BUTTON) ukryj
   Nawigacja
     * Strona główna
     * Losuj artykuł
     * Kategorie artykułów
     * Najlepsze artykuły
     * Częste pytania (FAQ)

   Dla czytelników
     * O Wikipedii
     * Kontakt
     * Wspomóż Wikipedię

   Dla wikipedystów
     * Pierwsze kroki
     * Portal wikipedystów
     * Ogłoszenia
     * Zasady
     * Pomoc
     * Ostatnie zmiany

   Języki
   Linki pomiędzy różnymi wersjami językowymi znajdują się na górze
   strony, naprzeciw jej tytułu.
   Wikipedia wolna encyklopedia
   Szukaj
   ____________________
   (BUTTON) Szukaj

     * Utwórz konto
     * Zaloguj się

   [ ] Narzędzia osobiste
     * Utwórz konto
     * Zaloguj się

   Strony dla anonimowych edytorów dowiedz się więcej
     * Edycje
     * Dyskusja

Spis treści

   (BUTTON) przypnij (BUTTON) ukryj
     * Początek
     * 1Historia

     2Zadania

     3Władze
   (BUTTON) Przełącz podsekcję Władze
     * 3.1Rada Związku Banków Polskich

     3.2Zarząd Związku Banków Polskich



   3.3Lista byłych prezesów



   4Struktura organizacyjna Biura ZBP^[8]



   5Międzybankowe zespoły kontaktowe ds. Programów publicznych



   6Związek Banków Polskich w instytucjach międzynarodowych



   7Podmioty stowarzyszone ze Związkiem Banków Polskich



   8Bankowy Arbitraż Konsumencki przy Związku Banków Polskich



   9Sąd Polubowny przy Związku Banków Polskich



   10Komisja Etyki Bankowej



   11Klub Bankowca



   12Zobacz też



   13Przypisy



   14Linki zewnętrzne

   [ ] Przełącz stan spisu treści

Związek Banków Polskich

   [ ] 2 języki
     * Deutsch
     * Русский

   Edytuj linki

     * Artykuł
     * Dyskusja

   [ ] polski

     * Czytaj
     * Edytuj
     * Edytuj kod źródłowy
     * Wyświetl historię

   [ ] Narzędzia
   Narzędzia
   (BUTTON) przypnij (BUTTON) ukryj
   Działania
     * Czytaj
     * Edytuj
     * Edytuj kod źródłowy
     * Wyświetl historię

   Ogólne
     * Linkujące
     * Zmiany w linkowanych
     * Prześlij plik
     * Strony specjalne
     * Link do tej wersji
     * Informacje o tej stronie
     * Cytowanie tego artykułu
     * Zobacz skrócony adres URL
     * Element Wikidanych

   Drukuj lub eksportuj
     * Utwórz książkę
     * Pobierz jako PDF
     * Wersja do druku

   W innych projektach
     * Wikimedia Commons

   Z Wikipedii, wolnej encyklopedii

   CAPTION:

   Związek Banków Polskich
   Ilustracja
   Siedziba Związku Banków Polskich przy ul. Kruczkowskiego 8 w Warszawie
          Państwo

    Polska
         Siedziba

   Warszawa
      Data założenia

   1991
   Rodzaj stowarzyszenia

   izba gospodarcza
    Profil działalności

   bankowość w Polsce
          Zasięg

   Polska
          Prezes

   Tadeusz Białek
        Członkowie

   106
          Nr KRS

   0000104695
     Data rejestracji

   20 lutego 1991
    brak współrzędnych
   Strona internetowa

   Związek Banków Polskich – izba gospodarcza zrzeszająca banki w Polsce,
   powołana do życia w styczniu 1991 roku.

   Misją Związku Banków Polskich jest „działanie na rzecz tworzenia
   warunków zrównoważonego rozwoju polskiego sektora bankowego, wspierania
   przez banki wzrostu gospodarczego kraju oraz jednolitego europejskiego
   rynku usług finansowych i wzmacniania roli polskich banków”.
   Członkostwo ma charakter dobrowolny i obejmuje banki działające na
   obszarze Rzeczypospolitej Polskiej, utworzone i funkcjonujące zgodnie z
   normami polskiego prawa. Do Związku Banków Polskich należy łącznie 106
   banków komercyjnych, oddziałów instytucji kredytowych oraz banków
   spółdzielczych, których aktywa obejmują ponad 95% sektora bankowego w
   Polsce.

   Siedziba związku znajduje się przy ul. Kruczkowskiego 8 w Warszawie.

Historia[edytuj | edytuj kod]

   Idea powstania ZBP sięga lipca 1990, kiedy przedstawiciele banku PKO BP
   (Marian Krzak), Narodowego Banku Polskiego i Urzędu Rady Ministrów
   (Jacek Ambroziak, Krzysztof Pietraszkiewicz) podjęli decyzję o
   zawiązaniu grupy inicjatywnej w sprawie utworzenia organizacji
   samorządowej banków działających w Polsce. 17 lipca 1990 roku odbyło
   się kolejne spotkanie z udziałem prezesów banków państwowych oraz
   działających w formie spółek akcyjnych, a także przedstawicieli
   bankowości spółdzielczej pod przewodnictwem prezesa NBP Władysława
   Baki. W następstwie poczynionych uzgodnień wyłoniono Grupę Inicjatywną,
   której powierzono prowadzenie prac organizacyjnych nad powstaniem
   związku. W skład grupy weszli prezesi 9 banków: Marian Krzak (PKO BP)
   jako przewodniczący, a także Marian Kanton (Pekao S.A.), Antoni
   Maciejewski (Bank Ziemski), Romuald Meyer (Bydgoski Bank Komunalny),
   Aleksy Misiejuk (Agrobank), Zygmunt Niewiarowski (Banku Amerykański w
   Polsce), Marian Rajczyk (Bank Śląski), Andrzej Szukalski (Powszechny
   Bank Gospodarczy w Łodzi) i Ryszard Ślązak (Warszawski Bank Zachodni).
   W wyniku jej pracy sporządzono koncepcję funkcjonowania związku,
   podstawę prawną działania i treść aktu założycielskiego^[1].

   Związek został założony na mocy aktu założycielskiego sygnowanego przez
   przedstawicieli 102 banków (banku państwowego, banków w formie spółki
   akcyjnej i banków spółdzielczych) 24 stycznia 1991. Przedstawiciele 5
   banków wymienionych w akcie nie złożyli na nim swoich podpisów^[2].

   Uchwalono także statut i wybrano pierwsze władze ZBP^[1].

Zadania[edytuj | edytuj kod]

   Do zadań statutowych Związku należy reprezentowanie i ochrona wspólnych
   interesów jego członków, m.in. w zakresie uregulowań prawnych
   dotyczących ustawodawstwa bankowego, a także wydawanie opinii i
   ekspertyz oraz delegowanie przedstawicieli do udziału w pracach
   instytucji doradczo-opiniodawczych dotyczących działania banków,
   uczestnictwo w charakterze ekspertów w pracach legislacyjnych komisji
   Sejmu i Senatu, współpraca z Narodowym Bankiem Polskim, rządem i
   właściwymi ministerstwami w zakresie funkcjonowania przepisów prawa
   odnoszących się do polskiego systemu bankowego, organizowanie wymiany
   informacji pomiędzy bankami, promocja sektora bankowego i jego usług,
   budowa infrastruktury międzybankowej, wspieranie standaryzacji
   produktów i usług bankowych, upowszechnianie wiedzy na temat
   bankowości, prowadzenie postępowania pojednawczego i sądownictwa
   polubownego dla banków, upowszechnianie zasad dobrej praktyki bankowej,
   popieranie kształcenia zawodowego i koordynacja programów szkoleniowych
   dla kadry bankowej.

   Do zadań Związku należy w szczególności:

   1. tworzenie sprzyjających warunków organizacyjnych i prawnych rozwoju
   sektora bankowego poprzez współdziałanie z organami państwa

   2. organizowanie współdziałania banków na rzecz rozwoju sektora
   bankowego i infrastruktury międzybankowej, zwłaszcza w zakresie:

          + rozliczeń pieniężnych, obrotu czekowego i kartowego
          + standaryzacji instrumentów rynków finansowych
          + zbierania, przetwarzania i wymiany informacji bankowej i
            gospodarczej
          + kształcenia kadr bankowych i upowszechniania wiedzy bankowej
          + bezpieczeństwa banków i przeciwdziałania wykorzystywaniu
            banków w działalności przestępczej
          + prowadzenia działalności informacyjnej i promocyjnej,
            tworzenia forum dyskusji i spotkań środowiska bankowego
          + kształtowania zasad dobrej praktyki bankowej

   3. podejmowanie działań na rzecz tworzenia i rozwoju instytucji
   obsługujących sektor bankowy, zwłaszcza w zakresie:

          + rozliczeń pieniężnych
          + organizacji izb rozliczeniowych
          + wymiany informacji bankowej i gospodarczej
          + podpisu elektronicznego i certyfikacji
          + szkolnictwa bankowego i badań nad bankowości
          + postępowania pojednawczego i sądownictwa polubownego
          + arbitrażu bankowego na rzecz klientów banków (konsumentów).

   Zadania ZBP realizują specjalnie powołane w tym celu zespoły, rady i
   komitety. W ramach Związku i jego biura działa kilkadziesiąt zespołów
   problemowych, komitetów, rad, komisji i podkomisji, których zadaniem
   jest opracowywanie i wydawanie opinii oraz stanowisk w sprawach
   decydujących dla funkcjonowania polskiego systemu bankowego. Pełnią one
   także rolę integrującą środowisko bankowe wokół wspólnie realizowanych
   przedsięwzięć.

   Przedstawiciele Związku biorą udział w pracach Rady ds. Systemu
   Płatniczego przy NBP, Bankowego Funduszu Gwarancyjnego, konsultacjach z
   Ministerstwem Finansów, komisjami stałymi Sejmu RP, Komisją Nadzoru
   Finansowego, a także czynnie uczestniczą w pracach Koalicji na rzecz
   Obrotu Bezgotówkowego i Mikropłatności oraz Związku Województw RP.
   Związek uczestniczy w pracach Fundacji Godła „Teraz Polska”, patronuje
   Forum Finansowemu „Twoje Pieniądze”, jest organizatorem cyklicznych
   konferencji: Forum Bankowe, SEPA Forum Polska, Kongres Gospodarki
   Elektronicznej, Forum Korporacyjne, Kongres Finansowania Nieruchomości
   Mieszkaniowych oraz spotkań Klubu Polska 2025+.

Władze[edytuj | edytuj kod]

   Rada Związku ma uprawnienia nadzorcze i kontrolne. Organ ten określa
   zasadnicze założenia dla środowiska bankowego i wskazuje zakres prac
   zarządu Związku Banków Polskich. Funkcje przewodniczącego rady pełni
   kolejno przez rok przewodniczący trzech sekcji bankowych. Związek
   reprezentuje na zewnątrz oraz kieruje jego bieżącą działalności
   operacyjną zarząd, wybierany przez walne zgromadzenie na trzyletni
   kadencję. W skład zarządu wchodzą prezes oraz od 1 do 4 wiceprezesów.
   Kandydatów do zarządu zgłasza rada, która także sprawuje stały nadzór
   nad działaniami. Taka kompozycja naczelnych organów Związku umożliwia
   bankom członkowskim inicjowanie wielu działań realizowanych przez ZBP.

Rada Związku Banków Polskich[edytuj | edytuj kod]

     * Artur Adamczyk – prezes zarządu Bank Polskiej Spółdzielczości
     * Brunon Bartkiewicz – prezes zarządu ING Banku Śląskiego
     * Krzysztof Dubejko – prezes zarządu mBanku Hipotecznego
     * Michał Gajewski - prezes zarządu Santander Bank Polska
     * Przemysław Gdański – prezes zarządu BNP Paribas Bank Polska
     * Paulina Górecka – dyrektorka Departamentu Prawnego i Zgodności
       Industrial and Commercial Bank of China S.A. Oddział w Polsce
     * Paweł Gruza – wiceprezes zarządu Banku PKO BP
     * Joao Bras Jorge – prezes zarządu Banku Millenium
     * Krzysztof Karwowski – prezes zarządu Banku Spółdzielczego w
       Szczytnie
     * Dariusz Kucharski – dyrektor generalny HSBC Continental Europe
       (Spółka Akcyjna) Oddział w Polsce
     * Cezary Maciejewski – prezes zarządu Kujawsko-Dobrzyńskiego Banku
       Spółdzielczego
     * Karolina Miłaszewska – wicedyrektorka oddziału CaixaBank SA (Spółka
       Akcyjna) Oddział w Polsce
     * Maciej Semeniuk – członek Prezydium Rady, prezes zarządu Danske
       Bank A/S S.A. Oddział w Polsce
     * Mirosław Skiba – prezes zarządu SGB Banku
     * Cezary Stypułkowski – prezes zarządu mBanku, przewodniczący
       Rady^[3]
     * Elżbieta Świętopełk-Czetwertyńska – prezeska zarządu Banku
       Handlowego w Warszawie^[4]

Zarząd Związku Banków Polskich[edytuj | edytuj kod]

     * Tadeusz Białek – prezes
     * Włodzimierz Kiciński – wiceprezes
     * Bartosz Kublik – wiceprezes
     * Agnieszka Wachnicka – wiceprezeska^[5]

Lista byłych prezesów[edytuj | edytuj kod]

     * 1991–1996: Marian Krzak^[1]^[6]
     * 1996–2000: Andrzej Szukalski^[6]
     * 2000–2003: Andrzej Topiński^[7]
     * 2003–2023: Krzysztof Pietraszkiewicz^[5]

Struktura organizacyjna Biura ZBP^[8][edytuj | edytuj kod]

   Zespoły problemowe i inne komórki organizacyjne Biura ZBP:
     * Zespół Ekonomiczno-Regulacyjny i Rozwoju Kadr Bankowych
     * Zespół Systemów Płatniczych i Bankowości Elektronicznej
     * Zespół Bezpieczeństwa Banków
     * Zespół Prawno-Legislacyjny
     * Zespół Bankowości Detalicznej i Rynków Finansowych
     * Zespół ds. Programów Publicznych i Środowisk Gospodarczych
     * Zespół Finansów i Kadr
     * Zespół Prezydialno-Organizacyjny i IT
     * Zespół Komunikacji i PR
     * Zespół Statutowej Działalności Gospodarczej
     * Zespół Badań i Analiz
     * Zespół Współpracy Międzynarodowej
     * Przedstawicielstwo ZBP w Brukseli
     * Klub Bankowca
     * Inspektor Ochrony Danych

   Inne jednostki działające przy ZBP:
     * Sąd Polubowny (Arbitrażowy)
     * Komisja Etyki Bankowej
     * Arbiter Bankowy oraz Rada Arbitra Bankowego
     * Krajowy Punkt Kontaktowy ds. Instrumentów Finansowych Programów
       Unii Europejskiej

   Rady i Komitety działające przy ZBP:
     * Komitet Doradczy ds. Regulacji Nadzorczych
     * Komitet ds. Kadr Bankowych i Szkolenia
     * Komitet ds. Standardów Kwalifikacyjnych w Bankowości Polskiej
     * Komitet Europejskiego Certyfikatu Bankowca (European Foundation
       Certificate in Banking)
     * Komitet ds. Kredytu Konsumenckiego
     * Komitet ds. Finansowania Nieruchomości
     * Komitet Agentów Rozliczeniowych
     * Komitet ds. Jakości Usług Finansowych
     * Komitet Bankowe Centrum Cyberbezpieczeństwa
     * Komitet Zarządzania Aktywami i Pasywami
     * Polski Komitet Użytkowników SWIFT
     * Rada Prawa Bankowego
     * Rada ds. Public Relations
     * Rada ds. Podatków
     * Rada ds. Nieskarbowych Papierów Dłużnych
     * Rada Banków Depozytariuszy
     * Rada Banków Samochodowych
     * Rada ds. Usług Płatniczych
     * Rada Bezpieczeństwa Banków
     * Rada Wydawców Kart Bankowych
     * Rada Bankowości Elektronicznej
     * Rada ds. Zarządzania Środkami Finansowymi
     * Rada ds. Mikro, Małych i Średnich Przedsiębiorstw
     * Forum Technologii Bankowych
     * SEPA Polska

Międzybankowe zespoły kontaktowe ds. Programów publicznych[edytuj | edytuj
kod]

     * Zespół ds. Funduszy UE
     * Zespół ds. Finansowania Rolnictwa, Rybołówstwa i Obszarów Wiejskich
     * Zespół ds. Finansowania Energetyki i Projektów Proekologicznych
     * Zespół ds. Finansowania Jednostek Samorządu Terytorialnego
     * Zespół ds. Finansowania Prewencji i Likwidacji Skutków Klęsk
       Żywiołowych.

Związek Banków Polskich w instytucjach międzynarodowych[edytuj | edytuj kod]

     * Europejska Federacja Bankowa (European Banking Federation – EBF)

   ZBP jest członkiem EBF od 1994 roku. Federacja powstała w 1960 roku i
   obecnie reprezentuje ok. 5000 europejskich banków zrzeszonych w 31
   narodowych asocjacjach. Prace EBF są prowadzone na podstawie systemu
   Komitetów i Grup Roboczych, w których uczestniczą przedstawiciele
   związków banków państw członkowskich UE i Europejskiego Obszaru
   Gospodarczego, jak również przedstawiciele instytucji bankowych z tych
   państw. ZBP – poza pracami Komitetu Wykonawczego, w którego skład
   wchodzą dyrektorzy lub sekretarze generalni związków banków –
   uczestniczy w posiedzeniach Rady Federacji (w jej skład wchodzą prezesi
   zarządów związków banków).
     * Europejska Rada ds. Płatności (European Payments Council – EPC)

   EPC jest organizacją powołaną w roku 2002 wspólnie przez trzy związki
   banków szczebla europejskiego oraz przez grupę ok. 50 największych
   światowych banków działających na rynku europejskim. ZBP jest członkiem
   EPC od początku jej istnienia. EPC to partner Komisji Europejskiej i
   Europejskiego Banku Centralnego we wszystkich kwestiach związanych z
   rozwojem paneuropejskich systemów płatniczych. Głównym zadaniem EPC
   jest koordynacja prac nad uruchomieniem jednolitego obszaru płatności w
   euro.
     * International Chamber of Commerce – a world business organisation

   Związek Banków Polskich był członkiem bezpośrednim Międzynarodowej Izby
   Handlowej od 1996 roku, a przy ZBP funkcjonował Komitet ds. Współpracy
   z MIH zrzeszający 15 banków. Od marca 2000 roku działa Polski Komitet
   Narodowy Międzynarodowej Izby Handlowej (ICC Polska). ZBP jest jednym z
   członków założycieli tej organizacji. Sekretariat ICC Polska, na
   obecnym etapie funkcjonowania stowarzyszenia, jest obsługiwany przez
   Zespół Zagraniczny ZBP.
     * BIAC (Business and Industry Advisory Committee)

   Celem BIAC jest reprezentowanie różnych gałęzi gospodarki (przemysłu,
   handlu, usług) wobec OECD i wyrażanie opinii wobec spraw leżących we
   wspólnym polu zainteresowań. BIAC jest adwokatem biznesu broniącym
   ekonomii rynkowej i zasad wolnej przedsiębiorczości. Został powołany w
   1962 roku jako niezależna organizacja oficjalnie uznana za
   reprezentanta handlu, usług i przemysłu krajów członkowskich OECD. Od
   1999 roku funkcjonuje Komitet BIAC Polska, którego wiceprzewodniczącym
   został wybrany prezes ZBP.

Podmioty stowarzyszone ze Związkiem Banków Polskich[edytuj | edytuj kod]

     * Biuro Informacji Kredytowej
     * Fiserv Polska
     * Fundacja Polska Bezgotówkowa
     * Krajowa Izba Rozliczeniowa
     * Spółdzielczy System Ochrony SGB
     * Spółdzielnia Systemu Ochrony Zrzeszenia BPS

Bankowy Arbitraż Konsumencki przy Związku Banków Polskich[edytuj | edytuj
kod]

   Bankowy Arbitraż Konsumencki rozpoczął swoją działalność w 2002 roku.
   Instytucja została powołana w celu rozstrzygania sporów pomiędzy
   konsumentami – klientami banków – a bankami w zakresie roszczeń
   pieniężnych z tytułu niewykonania lub nienależytego wykonania przez
   bank czynności bankowych lub innych czynności na rzecz konsumenta
   (pozasądowe postępowanie rozjemcze). Do Bankowego Arbitrażu
   Konsumenckiego należą obecnie wszystkie banki należące do ZBP oraz te
   banki spółdzielcze niezrzeszone w Związku, które wyraziły wolę
   współpracy z BAK. Bankowy Arbitraż Konsumencki jest członkiem FIN-NET,
   czyli założonej przez Komisję Europejską transgranicznej sieci
   rozpatrywania skarg pozasądowych dotyczących usług finansowych,
   funkcjonującej na podstawie sieci krajowych pozasądowych systemów
   rozstrzygania sporów wynikłych z korzystania przez konsumentów z usług
   finansowych, zwłaszcza bankowych, ubezpieczeniowych oraz dotyczących
   rynku papierów wartościowych. Funkcję arbitra bankowego sprawuje sędzia
   Katarzyna Marczyńska. W 2010 roku do Bankowego Arbitrażu Konsumenckiego
   wpłynęło 1165 wniosków. W ramach realizacji zadań związanych z promocj
   sądownictwa polubownego przy Związku Banków Polskich działają również,
   we współpracy z Bankowym Arbitrażem Konsumenckim, Komisja Etyki
   Bankowej oraz sąd polubowny.

Sąd Polubowny przy Związku Banków Polskich[edytuj | edytuj kod]

   Sąd Polubowny przy Związku Banków Polskich został powołany uchwał
   walnego zgromadzenia Związku Banków Polskich w 1992 roku w celu
   efektywnego rozpatrywania sporów, w tym między bankami i klientami. Od
   tego czasu sąd prowadzi swoją działalność, rozstrzygając spory mogące
   być przedmiotem ugody, pod warunkiem że w umowie będącej podstawą sporu
   istnieje zapis wyrażający zgodę na sąd polubowny lub jeśli strony
   postanowią o takim zapisie już po zaistnieniu sporu. Sekretariat Sądu
   prowadzi listę arbitrów, obejmującą zarówno praktyków – adwokatów i
   radców prawnych, jak i wybitnych teoretyków, autorytety w dziedzinie
   prawa, posiadających niezbędną wiedzę i doświadczenie w rozpatrywaniu
   spraw arbitrażowych. Strony nie muszą się jednak ograniczać do listy i
   mogą wyznaczyć jako arbitra osobę, którą darzą dużym zaufaniem bądź
   cenią jej profesjonalizm.

   Postępowanie przed sądem polubownym kończy się wyrokiem (ugodą),
   mającym moc orzeczenia sądu powszechnego. Na popularność tej formy
   rozstrzygania sporów wpływa przede wszystkim uproszczenie procedury.

Komisja Etyki Bankowej[edytuj | edytuj kod]

   Komisja Etyki Bankowej została powołana w 1995 roku do oceny
   przestrzegania zasad dobrej praktyki bankowej przez banki i ich
   pracowników oraz przez osoby, za których pośrednictwem banki wykonuj
   czynności bankowe. W kadencji 2020–2023 komisji przewodniczy Jacek
   Bartkiewicz^[9].

Klub Bankowca[edytuj | edytuj kod]

   Klub Bankowca powstał w 1996 roku z inicjatywy banków zrzeszonych w
   związku. Celem fundatorów i założycieli Klubu było stworzenie
   instytucji, która pozwoli realizować potrzeby edukacyjne, kulturalne i
   towarzyskie środowiska bankowego.

Zobacz też[edytuj | edytuj kod]

     * Rada Bankowości Elektronicznej

Przypisy[edytuj | edytuj kod]

    1. ↑ ^a ^b ^c 25 lat ZBP, 24 stycznia 2016 .
    2. ↑ Akt założycielski i statut ZBP, 27 stycznia 1991 .
    3. ↑ Związek Banków Polskich po 20 latach rządów Krzysztofa
       Pietraszkiewicza ma nowego prezesa, Businessinsider, 19 kwietnia
       2023 [dostęp 2023-04-19]  (pol.).
    4. ↑ ZBP - Rada, 2 stycznia 2021 .
    5. ↑ ^a ^b Związek Banków Polskich ma nowego Prezesa, 19 kwietnia 2023
       [dostęp 2023-04-19] .
    6. ↑ ^a ^b Zmarł Andrzej Szukalski, 29 kwietnia 2011 .
    7. ↑ Topiński Andrzej, BANK.pl - Portal finansowy [dostęp 2022-11-28]
       (pol.).
    8. ↑ ZBP - Struktura organizacyjna, 2 stycznia 2021 .
    9. ↑ Komisja Etyki Bankowej .

Linki zewnętrzne[edytuj | edytuj kod]

     * Witryna internetowa Związku Banków Polskich
     * Akt założycielski ZBP

   Kontrola autorytatywna (izba gospodarcza):
     * ISNI: 0000000099008635
     * VIAF: 146877726
     * LCCN: no95031818
     * NUKAT: n96611047
     * WorldCat: lccn-no95031818

   Encyklopedia internetowa:
     * PWN: 4002280

   Źródło:
   „https://pl.wikipedia.org/w/index.php?title=Związek_Banków_Polskich&old
   id=71016343”
   Kategorie:
     * Bankowość w Polsce
     * Izby gospodarcze

   Ukryta kategoria:
     * Szablony lokalizacyjne – brak współrzędnych – Stowarzyszenie
       infobox

     * Tę stronę ostatnio edytowano 9 sie 2023, 08:20.
     * Tekst udostępniany na licencji Creative Commons: uznanie autorstwa,
       na tych samych warunkach, z możliwością obowiązywania dodatkowych
       ograniczeń. Zobacz szczegółowe informacje o warunkach korzystania.

     * Polityka prywatności
     * O Wikipedii
     * Korzystasz z Wikipedii tylko na własną odpowiedzialność
     * Powszechne Zasady Postępowania
     * Dla deweloperów
     * Statystyki
     * Komunikat na temat ciasteczek
     * Wersja mobilna

     * Wikimedia Foundation
     * Powered by MediaWiki

     * (BUTTON) Przełącz ograniczenie szerokości strony
