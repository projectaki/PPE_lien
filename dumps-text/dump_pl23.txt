   (BUTTON) root.skip-to-content

   Repository logo
     * Log In
       Email address ____________________Password ____________________
       (BUTTON) Log in
       New user? Click here to register. Have you forgotten your password?

   PL
   EN
   ____________________ (BUTTON)
   (BUTTON)
   Repository logo
     * Communities & Collections
     * All of AMUR
     * Statistics

     * Log In
       Email address ____________________Password ____________________
       (BUTTON) Log in
       New user? Click here to register. Have you forgotten your password?

   PL
   EN
   ____________________ (BUTTON)
    1. Home
    2. Wydział Filologii Polskiej i Klasycznej (WFPiK)/Faculty of Polish
       and Classical Philology
    3. Książki/rozdziały (WFPiK)
    4. Współczesny słownik frazeologiczny


Współczesny słownik frazeologiczny

   Loading...
   Thumbnail Image

Files

   Piotr Fliciński_Wspolczesny_slownik_frazeologiczny_author's version.pdf
   (3.96 MB)

Date

   2012

Authors

   Fliciński, Piotr

Advisor

Editor

Journal Title

Journal ISSN

Volume Title

Publisher

   Wydawnictwo IBIS

Title alternative

   Wielki słownik frazeologiczny

Abstract

   Słownik, który oddaję do rąk Czytelników, zgodnie z tytułem jest
   współczesny i praktyczny. Odpowiada na najważniejsze pytania
   użytkowników języka, czyli daje definicje powiązanych ze sobą wyrazów.
   Wyrazy te wielokrotnie były wcześniej łączone ze sobą w taki sam sposób
   w innych tekstach, stąd nasze wrażenie o ich odtwarzaniu przez autora
   tekstu są ze wszech miar obserwacją trafną. Wiele z tych związków to
   frazeologizmy. Jeżeli Czytelnik sięga po tę książkę, to znaczy, że ma
   już za sobą proces wydzielania ustalonych połączeń wyrazów z czytanego
   bądź ze słyszanego tekstu. Nie podaję tu definicji związku
   frazeologicznego, gdyż jest ona powszechnie znana. Dyskusja toczy się
   właściwie o granice tego, co frazeologią można nazwać, a co wchodzi w
   zakres innych zagadnień . We Współczesnym słowniku frazeologicznym
   znajdują się utrwalone w użyciu związki wyrazowe, których znaczenie nie
   wynika z sumy znaczeń poszczególnych komponentów tego związku, np. mapa
   drogowa ‘dokładny plan osiągnięcia jakiegoś celu, harmonogram czegoś’,
   a także utrwalone związki wyrazowe, których znaczenie zależne jest od
   wyrazu dominującego znaczeniowo w tym połączeniu, np. partia kanapowa
   ◦ironicznie ‘o małej liczebności, reprezentacji jakiejś partii lub
   innej stowarzyszonej grupy polityków’. Słownik składa się z 4500 haseł
   ułożonych alfabetycznie. Wśród rodzajów haseł można wyróżnić hasła
   główne, hasła poboczne i odsyłacze. Hasła główne składają się z
   podstawowej formy frazeologizmu podanej wytłuszczonym drukiem,
   definicji, ilustracji, odniesień do innych form tego związku
   frazeologicznego (symbol ◊poprzedzający informację w treści słownika),
   ewentualnie do synonimów i antonimów (jw.) opisywanego frazeologizmu.
   Niektóre hasła główne zawierają wskazówki na temat poprawności bądź
   łączliwości i potencjalnego rozwinięcia frazeologizmu (symbol ●
   poprzedzający informację w treści słownika). Bardzo rzadko podawane s
   krótkie informacje na temat pochodzenia opisywanego związku (symbol ∆
   poprzedzający informację w treści słownika), gdyż rozbudowanie tej
   części hasła w słowniku frazeologicznym jest dyskusyjne. Hasła poboczne
   składają się z podstawowej formy frazeologizmu podanej wytłuszczonym
   drukiem, definicji i odniesienia do hasła głównego. Nieliczne odsyłacze
   informują o formie podstawowej frazeologizmu. Współczesność i
   praktyczność tego słownika wynikają wprost z przyjętej metody opisu i
   kwalifikowania związków do opisywanego zbioru frazeologizmów. Treść
   słownika stanowią ustabilizowane połączenia wyrazowe, przekazywane na
   mocy tradycji z pokolenia na pokolenia, a także związki wyrazowe
   zdefiniowane pierwszy raz w polskiej frazeografii. U podstaw pracy nad
   tym słownikiem tkwiły założenia, które wpłynęły na to, że użyty język
   definicji dostosowany jest do współcześnie używanego języka ogólnego i
   potocznego w grupie ludzi młodszego i średniego pokolenia. Z dwóch
   metod doboru ilustracji, czyli faktycznej i fingowanej, wybrałem metodę
   cytatu odautorskiego z nielicznymi wyjątkami . Metoda ta sprawdziła się
   już w kilku innych dziełach leksykograficznych, więc nie trzeba jej
   nadmiernie uzasadniać. Warto jednak dodać, że uzyskuje się wówczas z
   pewnością efekt odpolitycznienia ilustracji, gdyż nie korzysta się
   treści dzienników i tygodników opiniotwórczych. Dając przykład
   odautorski, nie sięga się również po cytaty z literatury sprzed wielu
   lat, gdy brak potwierdzenia w przykładach współczesnych. Przy tworzeniu
   ilustracji starałem się trzymać zasady nieodwoływania się do postaci
   rzeczywistych. Nieliczne odstępstwa od tej reguły, np. użycie nazwiska
   sportowca, nazwy drużyny sportowej, nazwy zespołu muzycznego, nie
   powinny budzić zastrzeżeń. Przykłady użycia związane są tematycznie z
   głównymi sferami życia, czyli opisują codzienność, rodzinę i
   przyjaciół, pracę, sport, sztukę, życie społeczne i publiczne.
   Przykłady odautorskie pisane są językiem współczesnym. Cytaty nie
   powinny zwiększać nad miarę objętości słownika. Żyjemy w erze
   technologii informatycznych, więc jeżeli docelowy odbiorca słownika
   poczuje niedosyt, to skorzysta w pierwszym rzędzie z korpusów
   polszczyzny, a następnie z archiwów gazet i tygodników. Frazeologia
   jest domeną potoczności rozumianej jako centrum języka, stąd nie
   zachodziła potrzeba częstego stosowania kwalifikatorów. Kwalifikatory
   stosuje się rzadko i są one łatwe do zinterpretowania. Unikałem
   wprowadzania frazeologizmów wulgarnych, gdyż nie są one potrzebne w
   języku ludzi kulturalnych . Przy weryfikacji poprawności postaci
   hasłowej frazeologizmu porównywałem obserwacje z potocznych i
   medialnych użyć związków frazeologicznych z wynikami analiz materiału
   korpusowego oraz z tradycją leksykograficzną. Niekiedy ze względów
   praktycznych łamałem nielogiczną w tym wypadku zasadę żelaznej
   konsekwencji zapisu, by dać formę bardziej przyjazną odbiorcy, stąd nie
   zawsze pojawiają się markowane zaimkami miejsca do wypełnienia w
   schematach frazeologizmów bądź też znalazły się w miejscach
   niespodziewanych np. dla badacza frazeologii. Wszelkie błędy wynikają z
   niedoskonałości autora i potknięcia te obciążają konto piszącego te
   słowa. Na koniec chciałbym bardzo podziękować Wydawnictwu, które
   zaproponowało mi współpracę i zapewniło mi dobre warunki do pracy nad
   słownikiem. Pozwoliło mi to spełnić jedno z moich marzeń naukowych,
   ponaddziesięcioletnią fascynację krasząc słownikiem. Największe wyrazy
   wdzięczności kieruję na ręce Pana Profesora Stanisława Bąby, który
   ucząc mnie frazeologii, pozwolił mi na wybór swojego sposobu jej
   rozumienia. Piotr Fliciński, Poznań–Witkowo, czerwiec 2010

Description

   Prezentacja współczesnego zasobu frazeologicznego.

Sponsor

   brak

Keywords

   frazeologia, słownik frazeologiczny

Citation

   7 razy:
   https://scholar.google.pl/scholar?oi=bibs&hl=pl&cites=64400556425850901
   24&as_sdt=5

ISBN

   9788377380932

URI

   http://hdl.handle.net/10593/25561

DOI

   10.13140/RG.2.2.28762.08643

Title Alternative

Rights Creative Commons

Creative Commons License

Collections

   Książki/rozdziały (WFPiK)
   Full item page Statistics
   Repository logo

Adam Mickiewicz University Repository

   is a repository of the Adam Mickiewicz University in Poznan. The
   purpose of the repository is to disseminate the scientific output of
   employees and to promote research conducted at UAM.
     * Biblioteka Uniwersytecka UAM
     * ul. F. Ratajczaka 38/40, Poznań
     * Telefon: (61) 829-3878
     * E-mail: amur@amu.edu.pl
     *
       (BUTTON) Send Feedback

     * About AMUR
     * Register
     * About DSpace
     * Help
     * RODO informations
     * Cookie settings

   Sprawdź czy wydawca pozwala na zamieszczenie opublikowanych artykułów w
   repozytorium - SHERPA (Romeo)
   Follow us on Twitter
   Uniwersytet im. Adama Mickiewicza w Poznaniu
   Biblioteka Uniwersytetu im. Adama Mickiewicza w Poznaniu
   Ministerstwo Nauki i Szkolnictwa Wyższego
