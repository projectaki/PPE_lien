   Strona główna en

   PRZEGLĄD EPIDEMIOLOGICZNY Kwartalnik Narodowego Instytutu Zdrowia
   Publicznego PZH
   - Państwowego Instytutu Badawczego i Polskiego Towarzystwa
   EPIDEMIOLOGÓW I LEKARZY CHORÓB ZAKAŹNYCH
   Epidemiological Review quarterly JOURNAL OF THE NATIONAL INSTITUTE OF
   PUBLIC HEALTH - NIH
   - NATIONAL RESEARCH INSTITUTE
   AND THE POLISH SOCIETY OF EPIDEMIOLOGY AND INFECTIOUS DISEASES

   Index Copernicus 120,79

   ISSN 0033-2100 e-ISSN 2545-1898

   Punktacja MNiSW 70
   Zmień rozmiar czcionki A A A

   Aktualny numer
   Tom 77 Nr 2

   Tom 77 Nr 2
   O czasopiśmie Aktualności Wiadomości Archiwum On-line first Dla autorów
   Dla recenzentów Prześlij artykuł Redakcja KOLEGIUM REDAKCYJNE
   prenumerata Kontakt Niezbędnik Epidemiologa

   Wyszukaj
     * [ROK PUBLIKACJI]
     * AUTOR_______________
     * SŁOWA KLUCZOWE______
     * TYTUŁ ARTYKUŁU______
     * (BUTTON) Znajdź
     * Zobacz wszystkie

Słowniczek terminów epidemiologicznych

                   SŁOWNICZEK TERMINÓW EPIDEMIOLOGICZNYCH

   Zamieszczony niżej słowniczek stanowi wstępny zbiór podstawowych
   terminów epidemiologicznych. Jest rzeczą oczywistą, że autorstwo haseł
   w takim słowniku nie należy do ich kompilatora za jakiego w tym
   przypadku się uważam. W przygotowaniu definicji korzystałem z wielu
   źródeł i swoją rolę rozumiałem przede wszystkim w takim dobraniu tych
   źródeł, aby możliwe blisko odpowiadały stosowaniu definiowanych
   terminów w praktyce opisów i badań epidemiologicznych. W przypadkach
   niektórych terminów (np. w tłumaczeniach i w oryginalnych
   zastosowaniach angielskich terminów „rate” and „ratio”) puryzm językowy
   musiał ustąpić utrwalonym obyczajom epidemiologów.

   Chciałbym bardzo podziękować pani dr Annie Poznańskiej za wielki wkład
   pracy w porady i poprawki, a także za opracowanie niektórych haseł,
   szczególnie dotyczących terminów statystycznych.

   Proszę, aby koledzy nie traktowali tego zestawu jako zbioru
   zamkniętego. Redakcja PE będzie wdzięczna za nadsyłanie propozycji
   definicji terminów nie uwzględnionych w słowniczku oraz krytycznych
   uwag dotyczących już wprowadzonych haseł. Mam nadzieję, że z pomoc
   naszego krajowego środowiska epidemiologów, z biegiem czasu, ten
   słowniczek stanie się naszym wspólnym SŁOWNIKIEM TERMINÓW
   EPIDEMIOLOGICZNYCH.

   Andrzej Zieliński, Redaktor PE

                                   TERMIN


                                  DEFINICJA

                    Analityczna epidemiologia p. epidemiologia analityczna


                                Analityczne badanie p. badanie analityczne


                                       Analiza decyzji (decision analysis)

            Zastosowanie metod ilościowych do badania procesu decyzyjnego.

                                                         Antygen (antigen)

   Substancja (np. toksyna, cząsteczka mikroorganizmu lub przeszczepionego
   organu), która została rozpoznana przez układ immunologiczny gospodarza
                             jako obca i inicjuje wytwarzanie przeciwciał.

                                                     Arbowirus (arbowirus)

     Wirus należący do grupy wirusów, które są przenoszone przez stawonogi
                                                 (komary, kleszcze, etc.).

                              Arytmetyczna średnia p. średnia arytmetyczna


                                         Asocjacja p. związek statystyczny


                              Asymetryczny rozkład p. rozkład asymetryczny


                                            Asymptomatyczny (asymptomatic)

   Bezobjawowy.  Określenie można stosować generalnie o przebiegu choroby,
                                lub może dotyczyć indywidualnego pacjenta.

                                      Badanie analityczne (analytic study)

              Badanie obserwacyjne lub eksperymentalne, w którym występuje
            porównywanie różnych grup dla wykrycia i wyliczenia zależności
     statystycznych między narażeniem a efektem w celu sprawdzenia hipotez
    dotyczących czynników ryzyka, przyczyn chorób lub efektywności działań
     profilaktycznych i leczniczych. Podstawowe układy badań analitycznych
                 stanowią badania kohortowe i badania kliniczno-kontrolne.

                                                Badanie ankietowe (survey)

     Systematyczne zbieranie danych, w założeniu od reprezentatywnej próby
    osób z populacji. Może zawierać pojedyncze lub nieliczne pytania, albo
     obszerne wywiady zbierane na podstawie ustrukturyzowanego formularza.

                              Badanie eksperymentalne (experimental study)

       Badanie w którym badający wprowadza ekspozycję na osoby należące do
     jednej z kohort, a następnie porównuje częstość występowania badanego
    efektu (stanu zdrowia) w grupach narażonych i nie narażonych, podobnie
    jak to ma miejsce w badaniach kohortowych. Analogiczny jest też w tych
                 badaniach sposób analizy wyników. W doborze grup do badań
                     eksperymentalnych często stosowana jest randomizacja.

                                        Badanie kliniczne (clinical trial)

       Badanie eksperymentalne wykonane na osobach indywidualnych w którym
        badacz nakłada uczestników badania określony czynnik ekspozycji, a
     następnie obserwuje ich przez określony czas w celu ustalenia efektów
           badanego czynnika. Badanie kliniczne wykonywane jest w układzie
         kohortowym. W badaniach klinicznych najczęściej uczestniczą osoby
              chore, a nałożoną ekspozycję stanowi lek lub inna  procedura
                                                            terapeutyczna.

    Badanie kliniczne z doborem losowym p. randomizowane badanie kliniczne


                          Badania kliniczno-kontrolne (case-control study)

   Obserwacyjne badanie analityczne w którym dobierane są dwie grupy osób:
    z badaną cechą najczęściej z problemem zdrowotnym (przypadki) oraz bez
              tej cechy (kontrole) i porównywane są częstości występowania
      określonego narażenia w tych grupach. Podstawową miarą porównawczą w
    tych badaniach jest iloraz szans. Badania kliniczno-kontrolne mogą być
                                          retrospektywne lub prospektywne.

           Badanie kliniczno-kontrolne przemienne  (case -crossover study)

      Badanie to stanowi metodę do badania przemijającego wpływu na ryzyko
     wystąpienia ostrych zdarzeń. Szczególną cechą tego typu badania  jest
    to, że te same osoby w jednym okresie są klasyfikowane jako przypadki,
                                                  a w innym jako kontrole.

        Badanie kliniczno-kontrolne oparte na bazie przypadków (case-base,
                                                              case-cohort)

   W tym badaniu losowa próba kontroli pobierana jest z bazy określonej na
     początku badania. Próba ta zawiera zarówno osoby zdrowe jak i chore i
       pod względem narażenia stanowi tło do którego odnoszony jest poziom
     narażenia przypadków.  Miarą związku jest stosunek ryzyka. Badanie to
                                nie wymaga założenia niskiej zapadalności.

   Badanie kliniczno-kontrolne zagnieżdżone w kohorcie (case-control study
                                                         nested in cohort)

        W literaturze epidemiologicznej nazwa „badanie kliniczno-kontrolne
        zagnieżdżone w kohorcie” pojawia się w stosunku do różnych układów
    badawczych, których wspólną podstawą jest istnienie określonej kohorty
         stanowiącej bazę badania. W tej grupie mieszczą się odmiany badań
          przypadek-kohorta z analizą przypadków, które wystąpiły w czasie
              obserwacji kohorty i kontroli wylosowanych z całej kohorty z
                                       dopasowaniem indywidualnym lub bez.

                                          Badanie kohortowe (cohort study)

      Badania obserwacyjne w których włączenie do odpowiednich grup opiera
   się na statusie narażenia na badany czynnik.  Następnie grupy narażenia
           są obserwowane pod kątem częstości występowania w nich badanych
          zdarzeń: zgonów, zachorowań  lub innych rezultatów związanych ze
         zdrowiem.  Miarami porównawczymi w badaniach kohortowych może być
        stosunek lub różnica zapadalności albo umieralności ale także czas
      upływający do badanego zdarzenia. Badania kohortowe mogą być zarówno
                                        prospektywne jak i retrospektywne.

                                Badanie obserwacyjne (observational study)

        Badanie w którym narażenie występuje niezależnie od badacza i jest
         przez niego obserwowane. Badacz może dobierać grupy badane według

      stanu narażenia, dla skutecznej oceny wpływu narażenia na wynik, ale
                                     nie może go nakładać lub modyfikować.

                                  Badanie prospektywne (prospective study)

      Badanie analityczne w którym uczestnicy są włączani do badania przed
                                wystąpieniem badanego rezultatu (choroby).


                               Badanie samych przypadków (case only study)

           Uzasadnione przyjęcie niezależności statystycznej dwóch różnych
         czynników narażenia stwarza możliwość wyliczenia stosunku szans w
           oparciu wyłącznie o przypadki. Klasyczne przykłady takich badań
     stanowią próby określenia interakcji miedzy czynnikami genetycznymi i
                                  środowiskowymi w powstawaniu nowotworów.

                               Badanie przekrojowe (cross-sectional study)

          Badanie obserwacyjne w którym próba osób z populacji jest badana
       jednoczasowo pod kątem narażenia i stanu zdrowia. Miarą stosowana w
                             tych badaniach jest chorobowość (prewalence).

                              Badanie retrospektywne (retrospective study)

    Badanie w którym badany rezultat wystąpił przed włączeniem uczestników
                                                               do badania.

                                            Badanie terenowe (field trial)

          Terenowe badania eksperymentalne oparte na doborze indywidualnym
         zdrowych ochotników lub na kohortach osób zdrowych wylosowanych z
           populacji ogólnej. Najczęściej są wykorzystywane do sprawdzania
         efektywności profilaktyki pierwotnej. W tych przypadkach nałożona
        ekspozycja stanowi procedurę profilaktyczną poddawaną weryfikacji.

                                      Bierna odporność p. odporność bierna


          Bierny nadzór epidemiologiczny p. nadzór epidemiologiczny bierny


                        Biologiczna transmisja p. przenoszenie biologiczne


                    Błąd standardowy średniej (standard error of the mean)

   Odchylenie standardowe teoretycznego rozkładu średnich prób pobranych z
      populacji wokół średniej populacji. Jest obliczany przez podzielenie
            odchylenia standardowego zmiennej przez pierwiastek kwadratowy
                                                        liczebności próby.

                                          Cecha jako narażenie (attribute)

                Czynnik ryzyka, który stanowi wrodzona lub nabytą osobist
    charakterystykę indywidualnej osoby lub innego badanego organizmu (np.
         podatność wrodzona – genetyczna, wiek, płeć, grupa etniczna, masa
                                                                   ciała).

                                       Choroba objawowa (clinical disease)

       Choroba manifestująca się objawami dającymi się rozpoznać w badaniu
                                                            przedmiotowym.

                       Choroba podlegająca zgłaszaniu (notifiable disease)

            Choroba podlegająca obowiązkowi zgłaszania odpowiednim służbom
                            administracyjnym w nadzorze epidemiologicznym.

                   Chorobowość (disease prevalence, prevalence of disease)

        Liczba osób chorych na daną chorobę,  jakie występują w określonym
   punkcie czasowym podzielona przez liczebność całej próby lub populacji,
                                                   w której one wystąpiły.

                            Chorobowość okresowa por. prewalencja okresowa

      Liczba osób chorych w określonym przedziale czasu: tych, którzy byli
     chorzy na początku tego okresu oraz tych, którzy zachorowali w czasie
         jego trwania, podzielona przez liczebność populacji w środku tego
   okresu. Wskaźnik rzadko używany. Ma zastosowanie do chorób o trudnym do
                               ustalenia początku np. chorób psychicznych.

                            Chorobowość punktowa por. prewalencja punktowa

         Liczba osób chorych w danej populacji podzielona przez liczebność
                               całej populacji, do której osoby te należą.

                                          Ciągła zmienna p. zmienna ciągła


                                                      Częstość (frequency)

     Liczba zdarzeń lub właściwości występujących w populacji w określonym
          czasie podzielona przez liczebność populacji. Określenie to bywa
     stosowane również do określenia proporcji lub prawdopodobieństwa, ale
                                        są to zastosowania mniej poprawne.

                               Częstość skumulowana (cumulative frequency)

      W rozkładzie częstości jest to proporcja obserwacji o danej wartości
   powiększona o sumę liczb wszystkich obserwacji o wartościach mniejszych
                                                                  od niej.

                                                     Czułość (sensitivity)

     Cecha sprawdzianu stanowiąca stosunek prawdziwie rozpoznanych za jego
   pomocą przypadków do wszystkich przypadków rzeczywiście występujących w
            badanej próbie lub populacji. Pojęcie odnoszące się do testów,
      definicji, a także do rozpoznawania i zgłaszania przypadków ognisk w
         nadzorze epidemicznym. W liczniku występują przypadki  prawidłowo
      rozpoznane, a w mianowniku wszystkie rzeczywiście posiadające badan
       cechę - zarówno rozpoznane, jak i nierozpoznane (fałszywie ujemne).

                                      Czynna odporność p. odporność czynna


                                            Czynnik chorobotwórczy (agent)

       Organizm, substancja chemiczna lub forma energii, którego obecność,
        nadmiar, niedobór lub brak stanowi warunek wystąpienia choroby lub
                                  innego niepożądanego efektu zdrowotnego.

                                          Czynnik gospodarza (host factor)

   Osobnicza cecha, która wpływa na podatność, narażenie lub reakcje danej
                                   osoby w stosunku do czynnika zakaźnego.

                                              Czynnik ryzyka (risk factor)

      Cecha zachowania lub stylu życia danej osoby, narażenie środowiskowe
    lub cecha wrodzona związana ze wzrostem prawdopodobieństwa wystąpienia
                                        niekorzystnego efektu zdrowotnego.

                               Czynnik środowiskowy (environmental factor)

          Czynnik zewnętrzny (np. klimat, pogoda, stan sanitarny, obecność
                insektów, opieka medyczna), który może wpływać na czynniki
                      chorobotwórcze oraz na prawdopodobieństwo narażenia.

          Czynny nadzór epidemiologiczny p. nadzór epidemiologiczny czynny


                                       Dane indywidualne (individual data)

    Wyniki obserwacji dotyczące pojedynczego uczestnika badania; syn. dane
                                                           surowe, rekord.

                                          Dane surowe p. dane indywidualne


                                         Dawka - odpowiedź (dose-response)

         Funkcja zależności między wielkością odpowiedzi (efektu), a dawk
                                                   narażenia (ekspozycji).

                                     Definicja przypadku (case definition)

      Zbiór jednolicie stosowanych kryteriów określających, czy dana osoba
   może być zakwalifikowana jako przypadek w badaniach epidemiologicznych.
        Kryteria te zwykle dotyczą stopnia pewności rozpoznania (przypadek
         możliwy, prawdopodobny, potwierdzony) i opierają się na objawach,
          badaniach dodatkowych, a w przypadku chorób zakaźnych również na
                   prawdopodobieństwie kontaktu z osobą chorą. W badaniach
       epidemiologicznych, a szczególnie w opracowaniu ognisk do definicji
                  mogą być włączone dane dotyczące czasu, miejsca i osoby.

                                                Determinanta (determinant)

   Czynnik, który wpływa na wystąpienie efektu w postaci stanu zdrowia lub
        innej zdefiniowanej cechy. Pojęcie to obejmuje przyczyny, czynniki
        ryzyka oraz czynniki zapobiegające i lecznicze. Jest to określenie
                  mocne i nie powinno być stosowane przy słabych związkach
                                                           statystycznych.

                                    Diagram prostokątny p. wykres słupkowy


                           Droga szerzenia zakażeń (route of transmission)

             Sposób w jaki czynnik zakaźny jest przenoszony między źródłem
       zakażenia, a osoba zakażaną.  Jest pięć podstawowych dróg szerzenia
        zakażeń: kontakt, droga kropelkowa, droga powietrzna, przenoszenie
            przez przedmioty, przenoszenie przez wektory; p. przenoszenie.

                                            Drzewo decyzji (decision tree)

        Wykres rozgałęziony, który reprezentuje logiczną sekwencję decyzji
        podejmowanych w różnych dziedzinach, w tym w medycynie i w zdrowiu
                                                               publicznym.

                                    Dyskretna zmienna p. zmienna dyskretna


                                                            Efekt (effect)

                Rezultat zdarzenia lub cechy; skutek określonej przyczyny.

                         Efekt przynależności p. efekt zdrowego pracownika

        Uogólnienie „efektu zdrowego pracownika” na inne wyróżnione grupy.

                         Efekt zdrowego pracownika (healthy worker effect)

    Potencjalne źródło stronniczości doboru w badaniach epidemiologicznych
          wynikające z faktu, że osoby pracujące mają zwykle lepsze wyniki
   mierników stanu zdrowia niż ogół populacji. Stąd w badaniach, gdy grupę
     badana stanowią pracownicy, a grupę kontrolną próba populacji ogólnej
            epidemiologiczne miary porównawcze mogą być zaniżone lub nawet
            odwrócone w stosunku do ich rzeczywistej wartości uzyskanej na
                                             jednolicie dobranych próbach.

                                               Efektywność (effectiveness)

       Zdolność realnie prowadzonego programu interwencyjnego do uzyskania
                                  założonego lub przewidywanego rezultatu.

                        Eksperymentalne badanie p. badanie eksperymentalne


                                                   Ekspozycja p. narażenie


                                                         Endemia (endemic)

   Stała obecność czynnika zakaźnego lub choroby w określonym obszarze lub
      populacji. Niezmienne lub nieznacznie zmieniająca się zapadalność na
                                                        określoną chorobę.

                                                       Epidemia (epidemic)

    Występowanie większej od oczekiwanej liczby przypadków choroby, urazów
        lub innych zdarzeń związanych ze zdrowiem w określonej okolicy lub
     populacji w określonym przedziale czasowym. Zwykle zakłada się, że s
     to przypadki mające wspólną przyczynę lub w jakiś sposób powiązane ze
                                           sobą; por. ognisko epidemiczne.

                                              Epidemiologia (epidemiology)

          Nauka zajmująca się badaniem rozpowszechnienia chorób lub innych
    zjawisk związanych ze zdrowiem w populacji oraz warunkami i czynnikami
      wpływającymi na ich występowanie, a także zastosowaniem wyników tych
                               badań dla zapobiegania im i ich zwalczania.

                         Epidemiologia analityczna (analytic epidemiology)

          Badania epidemiologiczne służące sprawdzaniu zależności pomiędzy
       narażeniem, a jego efektem w tym związków przyczynowych i czynników
     ryzyka.  W epidemiologii analitycznej stosowane są grupy porównawcze:
    grupa kontrolna dostarczająca danych wyjściowych lub oczekiwanych oraz
       badana, której dane mogą być odnoszone do grupy kontrolnej w sposób
             ilościowy w celu sprawdzania hipotez na temat związków między
                                                    narażeniem, a efektem.

                          Epidemiologia opisowa (descriptive epidemiology)

   Dział epidemiologii zajmujący się zbieraniem i systematyzowaniem danych
         o zachorowaniach i narażeniach ludzi w populacji z uwzględnieniem
       charakterystyki tych osób (kto?), czasu zachorowania (kiedy?), oraz
                              miejsca zachorowania lub narażenia (gdzie?).

                            Epidemiologia stosowana (applied epidemiology)

       Dział epidemiologii zajmujący się praktycznym wykorzystaniem wiedzy
              epidemiologicznej do zapobiegania chorobom i ich zwalczania.

                               Epidemiologia terenowa (field epidemiology)

              Dział epidemiologii stosowanej, w którym badania i działania
             zapobiegawcze są wykonywane w terenie, tzn. w obszarach lub w
              populacjach, gdzie badane zdarzenia wystąpiły lub występują.

                       Estmator Kaplana –Meiera (Kaplan - Meier estimator)

    Formuła oszacowania prawdopodobieństwa dotrwania członków populacji do
     czasu  wystąpienia  określonego wydarzenia (time to event), np. zgonu
                                                          (survival time):

     gdzie t[i] stanowi czas trwania badania do punktu czasowego  i,  d[i]
     jest liczbą zdarzeń (zgonów) jakie wystąpiły do punktu i, a n[i] jest
      wyjściową liczbą osób, którzy dożyli do momentu t[i][  ](dokładniej,
                                pozostawali w obserwacji do tego momentu).

     Graficzna prezentacja estymatora K-M w skali czasu nosi nazwę krzywej
                                    Kaplana Meiera; por. krzywa przeżycia.

                                                    Ewaluacja (evaluation)

     Systematyczne i bezstronne badanie działań i prowadzonych programów w
               celu określenia ich trafności, efektywności i skuteczności.

                        Fałszywie dodatni wynik p. wynik fałszywie dodatni


                          Fałszywie ujemny wynik p. wynik fałszywie ujemny


                                Frakcja przypisana p. proporcja przypisana


                              Geometryczna średnia p. średnia geometryczna


               Gęstość zapadalności (incidence density, incidence rate) p.
                                                 współczynnik zapadalności

        Liczba osób, u których rozwija się choroba w określonym przedziale
     czasu lub wieku podzielona przez osobo-czas np. osobo-lata obserwacji
                                  wszystkich członków populacji źródłowej.

                                                          Gospodarz (host)

      Osoba lub inna żywa istota, która jest podatna na zakażenie lub jest
          miejscem schronienia czynnika zakaźnego bez objawów chorobowych.

                                      Granice grupy (klasy) (class limits)

        Wartości liczbowe górnej i dolnej granicy przedziału klasyfikacji.

                               Granice przedziału ufności (confidence limi

                   Punkty końcowe przedziału ufności (maksimum i minimum).

       Grupa kontrolna (comparison group, referent group, reference group)

     W badaniu analitycznym stanowi grupę porównawczą, do której odnoszone
           są wyniki uzyskane w grupie podstawowej (badanej); narażonych w
    badaniach kohortowych, a przypadków w badaniach kliniczno-kontrolnych.
   W badaniu kohortowym jest to grupa (kohorta) nienarażonych, a w badaniu
                                 kliniczno-kontrolnym grupa osób zdrowych.

                     Grupa narażonych, syn. grupa narażona (exposed group)

       Zbiór osób, które pozostawały w kontakcie z podejrzewaną przyczyną,
           albo posiadają cechę, która jest podejrzewana o bycie przyczyn
                        (czynnikiem ryzyka) badanego problemu zdrowotnego.

                              Grupa podwyższonego ryzyka (high risk group)

              Podzbiór populacji składający się z osób, które z racji cech
           osobniczych, uwarunkowań środowiskowych, trybu życia lub innych
   okoliczności mają wyższe prawdopodobieństwo wystąpienia u nich choroby,
      urazu lub innej niekorzystnej okoliczności związanej ze zdrowiem niż
                           wynosi średnia dla populacji z której pochodzą.

                                      Grupa porównawcza p. grupa kontrolna


                                Grupa ryzyka p. grupa podwyższonego ryzyka


                                  Grupowanie zmiennych (class of variable)

      Łączenie zmiennych w grupy według według ich wartości liczbowych lub
         innych kryteriów. Dokonywane bywa w celu ułatwienia analizy przez
                           operacje na grupach powiązanych wspólnotą cech.

                                            Hiperendemiczny (hyperendemic)

         Obszar lub populacja, w której występuje stale szczególnie wysoka
                                              zapadalność lub chorobowość.

                                                    Hipoteza  (hypothesis)

         Przypuszczenie sformułowane w postaci zdań dających się sprawdzić
      (potwierdzić lub odrzucić) w odpowiednio przeprowadzonych badaniach.

                            Hipoteza statystyczna (statistical hypothesis)

          Zdanie dotyczące istnienia lub braku różnic między porównywanymi
   parametrami lub rozkładami, które może zostać zweryfikowane przy użyciu
                                                    testów statystycznych.

                            Hipoteza alternatywna (alternative hypothesis)

         Przypuszczenie, że badane narażenie jest powiązane badanym stanem
   zdrowia. Hipoteza alternatywna jest przyjmowana, gdy prawdopodobieństwo
       prawdziwości hipotezy zerowej („p”) jest niższe od założonego przed
                            badaniem jako wystarczającego do jej przyjęcia

                                         Hipoteza zerowa (null hypothesis)

   Przypuszczenie, że dwie  grupy (lub więcej) nie różnią się pod względem
                 badanej miary (np. zapadalności lub częstości narażenia).
             Przeprowadzony test statystyczny nie pozwala na potwierdzenie
      słuszności hipotezy zerowej. Jej weryfikacja polega na odrzuceniu na
         rzecz hipotezy alternatywnej lub na stwierdzeniu braku podstaw do
                                                               odrzucenia,

                                                     Histogram (histogram)

     Kolumnowy wykres rozkładu częstości zmiennej ciągłej, której wartości
         są podzielone na przedziały odłożone na osi poziomej, a częstości
   odpowiadające tym przedziałom na osi pionowej. Szerokość kolumn wykresu
     odpowiada szerokości przedziałów, więc kolumny histogramu stykają się
   ze sobą. Stąd pole kolumn histogramu pozostaje w proporcji do częstości
                                    wartości zmiennej, które reprezentują.

                   Historia naturalna choroby (natural history of disease)

                 Dzieje postępu choroby od momentu zachorowania do zejścia
            (wyzdrowienie, trwały ubytek zdrowia lub zgon) bez interwencji
                                                             zewnętrznych.

                                            Iloraz szans p. stosunek szans


                        Informacja demograficzna (demographic information)

            Osobista charakterystyka osoby lub grupy osób (np. wiek, płeć,
      przynależność etniczna, zajęcie) używana w epidemiologii opisowej do
                                       charakterystyki osób lub populacji.

                                    Interwałowa skala p. skala interwałowa


                                                      Izolacja (isolation)

        Odseparowanie osób chorych od zdrowych podatnych, a praktycznie od
    ogółu społeczeństwa, w celu zapobiegania zakażeniom, por. kwarantanna.

                                                         Klaster (cluster)

             W epidemiologii oznacza nagromadzenie ponad liczbę oczekiwan
   przypadków choroby, urazów lub innych zdarzeń związanych ze zdrowiem na
                               określonym obszarze i w określonym okresie.

                            Klastrowe próbkowanie p. próbkowanie klastrowe


                            Klasyfikacja zmiennych p. grupowanie zmiennych


                                  Kliniczne kryteria p. kryteria kliniczne


                Kliniczno-kontrolne badania p. badania kliniczno-kontrolne


                                                          Kohorta (cohort)


        W szerokim sensie jest to odpowiednio zdefiniowana grupa ludzi lub
         innych jednostek, na których wykonywane jest badanie. W badaniach
       kohortowych definiowana jest jako grupa o wspólnych przejściach lub
    narażeniach, obserwowana przez określony czas pod kątem występowania u
         jej członków badanego wyniku (outcome). W badaniach analitycznych
                             porównywane są kohorty o różnych narażeniach.

                                            Kohorta urodzeń (birth cohort)

      Grupa ludzi urodzonych w tym samym, niezbyt długim okresie czasu np.
                                                        roku, pięcioleciu.

                                    Kohortowe badanie p. badanie kohortowe


                                                         Kontakt (contact)

                Styczność ze źródłem zakażenia; osoba która była narażona.

                                      Kontakt bezpośredni (direct contact)


         Narażenie lub przeniesienie czynnika zakaźnego ze źródła na osobę
     podatną przez dotyk (np. kontakt jego skóry lub śluzówki ze skórą lub
            śluzówkami człowieka, zwierzęcia, rośliną lub innymi skażonymi
                                                   elementami środowiska).

                                                        Kontrola (control)


                      Członek grupy kontrolnej (referencyjnej).  W badaniu
     kliniczno-kontrolnym jest to osoba wolna od badanej choroby,  badaniu
                                             kohortowym osoba nienarażona.

                                     Kryteria kliniczne (clinical critera)

     Cechy i zdarzenia występujące u osób chorych  (objawy, dane wywiadu i
          wyniki badań laboratoryjnych) mające zastosowanie w definiowaniu
                                      choroby do celów epidemiologicznych.

                Krzywa częstości skumulowanej (cumulative frequency curve)







    Wykres częstości skumulowanej podający dla każdego przedziału zmiennej
    proporcje lub odsetek wartości mniejszych lub równych. Ten typ wykresu
                              ułatwia znalezienie mediany oraz percentyli.


                                          Krzywa epidemii (epidemic curve)

      Histogram przedstawiający przebieg epidemii (ogniska epidemicznego),
      który przyporządkowuje liczby nowych zachorowań przedziałom czasowym
                                      (najczęściej dniom) ich wystąpienia.

                                            Krzywa normalna (normal curve)

            Graficzne przedstawienie rozkładu normalnego (Gaussa), “krzywa
                                         dzwonowa”, por. rozkład normalny.

                                         Krzywa przeżycia (survival curve)

      Wykres liniowy przedstawiający odsetek osób z danej populacji, które
    przeżyły określone okresy czasu liczone od punktu startowego, w którym
     żyli wszyscy członkowie populacji. Może dotyczyć też innych problemów
   zdrowotnych lub pojawiających się cech. Jej najczęściej stosowaną form
         jest krzywa Kaplana –Meiera oparta na estymatorze tych autorów, w
      którym szacowane jest prawdopodobieństwo, że członek danej populacji
           przeżyje poza punkt czasowy t; por. estymator Kaplana - Meiera.

                                                  Kwarantanna (quarantine)

   Oddzielenie od ogółu społeczeństwa osób zdrowych podejrzanych o kontakt
                                      z osobami zakażonymi, por. izolacja.

                                                       Licznik (numerator)

       Dzielna w liczbach przedstawianych w postaci ułamka, por. mianownik

                                             Lista rekordów (line listing)

       Typ bazy danych epidemiologicznych sporządzonej podobnie do arkusza
    kalkulacyjnego z kolumnami i rzędami, w której każdy rząd reprezentuje
      „rekord” danych określonej osoby, a kolumny zawierają przypisane tym
                                  osobom wartości analizowanych zmiennych.

                                 Łańcuch epidemiczny  (chain of infection)

       Szerzenie się czynnika zakaźnego z rezerwuaru lub gospodarza, który
   opuszcza go przez „wrota wyjścia”, jest przenoszony „drogami szerzenia”
         i wnika do następnego podatnego gospodarza przez „wrota wejścia”.

                                   Mapa epidemiologiczna (shaded area map)

   Wizualne przedstawienie geograficznego wzorca problemu zdrowotnego (np.
     zapadalności, umieralności, miejsca narażenia). Mapy epidemiologiczne
      mogą przedstawiać dane zbiorcze, przy czym kolorowane lub zacieniane
   obszary mogą pokrywać się z jednostkami administracyjnymi lub regionami
       geograficznymi (choropleth). W innej odmianie obszary kolorowane s
        według przedziałów przedstawianej miary w formie zamkniętych pętli
     (isopleth). Mapy epidemiologiczne mogą też zawierać nanoszone na mapę
             geograficzną np. plan miasta punkty występowania pojedynczych
      zachorowań lub ognisk epidemicznych - mapa punktowa; por mapa Snowa.

                                                  Mapa punktowa (spot map)

   Mapa danego obszaru z naniesionymi na nią punktami obrazującymi miejsca
       zachorowań lub występowania przypadków choroby, jak również miejsca
      zamieszkania lub zatrudnienia osób chorych albo miejsca występowania
                                                 narażeń, por. mapa Snowa.

                                             Mapa Snowa (Snow cholera map)

               Naniesione na plan Londynu punkty odpowiadające lokalizacji
    pojedynczych zachorowań na cholerę w 1854 r. wokół studni na Broad st.
   Jest to najbardziej znana z wielu podobnych map wykonanych na polecenie
                                                                 J. Snowa.



                                                          Mediana (median)

     Miara centralnego położenia, która rozdziela dane na dwie równoliczne
       części. Równe liczby wyników są położone poniżej i powyżej mediany.

                                                   Mianownik (denominator)

           Mianownik stanowi dzielnik w liczbach przedstawianych w postaci
        ułamka.  Stosowany w miarach epidemiologicznych stanowi liczebność
             zbioru odniesienia, którym najczęściej jest badana populacja.

                                  Miara asocjacji (measure of associacion)

   Ilościowa zależność między narażeniem (ekspozycją), a badanym problemem
           zdrowotnym np. stosunek ryzyka, różnica ryzyka, stosunek szans.

                 Miara położenia centralnego (measure of central location)

   Wartość centralna reprezentująca rozkład danych w zbiorze. Podstawowymi
          miarami centralnymi są: średnia arytmetyczna, mediana i modalna.

                                          Miara rozkładu p. miara rozrzutu


                                        Miara rozrzutu (measure of spread)

           Miara rozkładu obserwacji w stosunki do miary centralnej. Miary
   rozrzutu używane w epidemiologii to wariancja, odchylenie standardowe i
                                                  zakres międzykwartylowy.

                                          Miara związku p. miara asocjacji


                        Międzykwartylowy zakres p. zakres międzykwartylowy


                                                            Modalna (mode)

    Miara położenia centralnego stanowiąca wartość najczęściej występując
                                                                w zbiorze.

                    Nadzór epidemiologiczny (epidemiological surveillance)

     Systematyczna, bieżąca ocena zagrożeń dla zdrowia populacji oparta na
    zbieraniu, interpretacji, analizie i udostępnianiu informacji na temat
       aktualnie występujących zachorowań lub innych zdarzeń związanych ze
    zdrowiem. Jego celem jest umożliwienie decydentom bardziej efektywnego
   zarządzania poprzez dostarczanie aktualnych, danych epidemiologicznych.

                     Nadzór epidemiologiczny bierny (passive surveillance)

     Nadzór w którym zachorowania są zgłaszane przez uprawnione osoby (np.
      lekarzy), które je rozpoznali. Instytucje zajmujące się gromadzeniem
   danych nie wyszukują ich czynnie, ale mogą zwracać się do zgłaszających
         o weryfikację zgłoszeń. Rutynowy nadzór nad chorobami zakaźnymi w
                                  Polsce jest przykładem nadzoru biernego.

                      Nadzór epidemiologiczny czynny (active surveillance)

             Nadzór w którym zachorowania są wyszukiwane w populacji lub w
          instytucjach medycznych przez epidemiologów prowadzących nadzór.

                                    Nadzór lekarski (medical surveillance)

   Monitorowanie stanu zdrowia osób, które mogły być narażone na określone
    patogeny lub czynniki szkodliwe w środowisku w celu wczesnego wykrycia
                               zachorowania lub pogorszenia stanu zdrowia.

               Nadzór oparty na wskaźnikach (indicator based surveillance)

           Nadzór epidemiologiczny w którym podstawą zgłoszeń są wskaźniki
    choroby: objawy lub wyniki badań laboratoryjnych. Nadzór rutynowy jest
                                          nadzorem opartym na wskaźnikach.

                   Nadzór oparty na zdarzeniach (event based surveillance)

      Nadzór w którym przedmiotem zgłoszeń są zdarzenia np. zgony, ogniska
        biegunek. Ten typ zgłoszeń pochodzących często od służb i osób nie
             należących personelu medycznego jest wprowadzany w sytuacjach
                             specjalnych np. w czasie masowych zgromadzeń.

                              Nadzór syndromiczny (syndromic surveillance)

    Monitorowanie częstości występowania w określonej pojedynczych objawów
         lub ich zespołów bez odnoszenia ich do specyficznych chorób. Taki
     system służy do wczesnego wykrywania epidemii (ognisk epidemicznych),
       szczególnie z wielu źródeł. Jest wprowadzany w przypadkach masowych
                  zgromadzeń lub w stanach zagrożenia bioterrorystycznego.

                              Nadzór typu sentinel (sentinel surveillance)

      Typ nadzoru epidemiologicznego, który korzysta z wybranych wcześniej
        źródeł informacji (lekarzy, szpitali, przychodni), które raportuj
          wszystkie przypadki określonej choroby lub grupy chorób. Ten typ
        nadzoru najlepiej sprawdza się jako uzupełnienie rutynowego sytemu
                nadzoru. Pozwala bowiem na dokładniejszą analizę czynników
        etiologicznych, często pomijaną w nadzorze rutynowym. Zastosowanie
      nadzoru typu sentinel do oceny zapadalności wiąże się z trudnościami
                dopasowania populacji źródłowej  występujących przypadków.

                                                      Narażenie (exposure)

       Wejście w styczność z przyczyną lub posiadanie cechy która może być
           przyczyną (czynnikiem ryzyka) określonego problemu zdrowotnego.
        Negatywna konotacja słowa narażenie w języku polskim sprawia, że w
           stosunku do czynników mogących zapobiegać powstaniu choroby lub
    łagodzić jej przebieg, np. szczepionki lub leki, zręczniej jest używać
                                                    określenia ekspozycja.

                                  Niezależna zmienna p. zmienna niezależna


                                        Nominalna skala p. skala nominalna


                                                        Nosiciel (carrier)

        Osoba lub zwierzę, w organizmie którego przebywa  czynnik zakaźny,
           który może być przenoszony na innych, przy czym u nosiciela nie
      występują objawy chorobowe. Nosiciel może być asymptomatyczny, który
    nigdy nie ma objawów choroby lub mieć objawy choroby, a być nosicielem
           w okresie bezobjawowym lub skąpoobjawowym: w okresie wylęgania,
          rekonwalescencji i później. Okres nosicielstwa może być krótki -
             nosicielstwo przejściowe lub długi - nosicielstwo chroniczne.

                            Nowopojawiające się przypadki (incydent cases)

     Przypadki zachorowań, które występują w czasie obserwacji danej próby
                                    lub populacji, por. przypadki zastane.

                                                Obciążenie p. stronniczość


                                                   Objaw obiektywny (sign)

    Objaw choroby obserwowany przez inne osoby niż sam chory, zwykle przez
     lekarza w czasie badania fizykalnego, np. podwyższone ciśnienie krwi,
       wybroczyny. Wyniki badań laboratoryjnych i innych badań dodatkowych
                 mimo ich obiektywnego charakteru klasyfikowane są osobno.

                                               Objaw subiektywny (symptom)

   Objaw choroby zaobserwowany lub odczuwany przez pacjenta, np. niepokój,
                                                          męczliwość, ból.

                                Obserwacja lekarska (medical surveillance)

       Monitorowanie osoby, która mogła być narażona na działanie czynnika
   szkodliwego (zakaźnego, chemicznego, radiologicznego lub innego) w celu
                                       wczesnego wykrycia objawów choroby.

                              Obserwacyjne badanie p. badania obserwacyjne


                               Odchylenie standartowe (standard deviation)

      Najczęściej używana miara rozproszenia rozkładu częstości. Wyliczana
                               jest jako pierwiastek kwadratowy wariancji.

                                             Odcięta p. zmienna niezależna


                                       Odporność bierna (passive immunity)

           Odporność uzyskana w wyniku wniknięcia do organizmu przeciwciał
   wytworzonych w innym organizmie. Ten rodzaj odporności uzyskuje płód od
        matki w wyniku przechodzenia przeciwciał przez łożysko albo osoba,
      której podano w celach leczniczych surowicę zawierająca przeciwciała
                                 lub preparat zawierający immunoglobuliny.

                                       Odporność czynna (active immunity).

       Odporność wywołana w odpowiedzi na antygen (np. czynnik zakaźny lub
               szczepionkę) charakteryzująca się występowaniem przeciwciał
         wytworzonych przez gospodarza. Jej składnikiem jest też aktywacja
                                                    odporności komórkowej.

              Odporność zbiorowiskowa (community immunity, herd immunity )

         Zmniejszenie prawdopodobieństwa zachorowania na chorobę zakaźną w
       populacji obejmującej odpowiednio duży odsetek osób odpornych np. z
        powodu zaszczepienia, p. próg odporności zbiorowiskowej. Odporność
            zbiorowiskowa zależy od mniejszego prawdopodobieństwa kontaktu
     zakaźnego.  W kontaktach rzadziej się trafia na osoby, które mogą być
                                                        źródłem zakażenia.

                                Ognisko szerzące się (propagated outbreak)

       Ognisko choroby zakaźnej w którym występuje szerzenie się zakażeń z
      osób zakażonych wcześniej na osoby uprzednio zdrowe. Są to zakażenia
                                       wtórne i zakażenia wyższych rzędów.

          Ognisko zależne od zachowań ryzykownych (behavioral risk related
                                                                 outbreak)

      Ognisko w którym szerzenie się chorób jest uwarunkowane zachowaniami
           ryzykownymi, np. uprawianiem nie chronionego seksu lub dożylnym
                                                 przyjmowaniem narkotyków.

                      Ognisko ze wspólnym źródłem (common-source outbreak)

          Ognisko epidemiczne w którym wszystkie osoby, które zachorowały,
        zakaziły się lub zatruły z tego samego źródła, np. zachorowania po
        wypiciu wody ze skażonej studni. Pojedyncze  źródło może działać w
                                               sposób ciągły lub punktowo.

                   Ognisko ze źródłem ciągłym (continuous source outbreak)

               Ognisko ze wspólnym źródłem, które działa przez okres równy
                                  wielokrotności okresu inkubacji choroby.

                      Ognisko ze źródłem punktowym (point source outbreak)

          Ognisko ze wspólnym źródłem, które działa przez okres krótszy od
                                         jednego okresu inkubacji choroby.

                                          Okres epidemii (epidemic period)

        Czas trwania epidemii  od początku wzrostu zapadalności do powrotu
                 zapadalności do wartości bliskich tym sprzed jej wybuchu.

                        Okres latencji (latency period) p. okres wylęgania

        Czas upływający od narażenia na czynnik przyczynowy do wystąpienia
               objawów. Określenie stosowane częściej w stosunku do chorób
      niezakaźnych. W chorobach zakaźnych okres latencji nosi nazwę okresu
                                                                wylęgania.

                                       Okres wylęgania (incubation period)

    Czas upływający od narażenia na czynnik zakaźny do wystąpienia objawów
                                                                  choroby.

                                Okres zaraźliwości (period of infectivity)

   Okres w którym osoba zakażona wydala czynnik zakaźny i może być źródłem
         zakażenia. W różnych chorobach okres ten może wykraczać poza czas
                                                     występowania objawów.

                            Opisowa epidemiologia p. epidemiologia opisowa


                                                  Osobo-czas (person-time)


     Suma czasu obserwacji wszystkich uczestników danej kohorty wolnych od
        choroby (zdrowych do końca badania oraz osób, które zachorowały do
         momentu zachorowania). Stanowi mianownik przy obliczaniu gęstości
                                                             zapadalności.

                                                                 Oś (axis)

         W prostokątnym układzie współrzędnych linia prosta reprezentująca
               wartości liczbowe. Oś pozioma („X”) tzw. odcięta (abscissa)
        reprezentuje zwykle zmienne niezależne (zmienne analizy) np. czas,
        dawki badanej substancji, czynniki ryzyka choroby), zaś oś pionowa
           („Y”) tzw. rzędna (ordinate) badane efekty (outcome) np. liczbę
                                                    zachorowań lub zgonów.

                                                         p patrz wartość p


                                        Pacjent – przypadek (case-patient)

     W badaniu kliniczno-kontrolnym osoba chora, mająca uraz lub inny stan
    związany ze zdrowiem, który spełnia kryteria definicji przypadku w tym
                                                                  badaniu.

                                                       Pandemia (pandemic)

      Epidemia występująca na dużych obszarach globu (w licznych krajach i
         kontynentach) i zwykle charakteryzująca się wysoką zapadalnością.

                                       Pandemia grypy (influenza pandemic)

    Definicja pandemii grypy (WHO- luty 2009) dotyczy szerzenia się nowych
            szczepów wirusa grypy bez odniesienia do ciężkości zachorowań.
     Wyróżniono w tej definicji 4 okresy i 6 faz z których trzeci okres (6
    faza) określa właściwą pandemię: trwałe szerzenie się zakażeń  wirusem
                grypy w populacji ludzkiej w dwu lub więcej regionach WHO.

                                                Patogenność (patogenicity)

          Zdolność czynnika zakaźnego do wywoływania choroby po zakażeniu,
     mierzona jako proporcja osób, które zachorowały  w stosunku do liczby
                                         zakażonych  przez ten czynnik.  .

                                                   Percentyle (percentile)

              Zbiór punktów odcięcia używanych do podziału rozkładu na 100
      uszeregowanych interwałów z których każdy zawiera 1% obserwacji. Np.
    5-ty percentyl stanowi punkt odcięcia z 5% danych poniżej tego punktu,
                                                     a 95% danych powyżej.

                                 Phylogenetic tree (drzewo filogenetyczne)

            Wykres rozgałęziony, który pokazuje pochodzenie ewolucyjne lub
                genetyczne grup osobniczych lub poszczególnych organizmów.

                                    Piramida populacji (poulation pyramid)

          Graficzne przedstawienie rozkładu wieku osób należących do danej
      populacji z uwzględnieniem ich płci w formie histogramu poziomego, w
    którym kobiety rozkład wieku kobiet umieszczony jest po prawej stronie
                       linii środkowej (podstawowej), a mężczyzn po lewej.

                                      Piramida populacji Polski, dane GUS:



                                     Podział rozłączny (disjoint division)

          Podział w którym każdy element należy tylko do jednej kategorii.

                                Podział wyczerpujący (exhaustive division)

   Podział zmiennej na kategorie w którym każdy element zmiennej należy do
                                                        jakiejś kategorii.

                  Położenie centralne (central location, central tendency)

           Statystyczna miara środka rozkładu. Najczęściej stosowane miary
                      położenia centralnego to średnia, mediana i modalna.

                                                    Populacja (population)

       Zbiór mieszkańców obszaru geograficznego lub całkowita liczba ludzi
        odpowiednio zdefiniowanej grupy, np. osób pracujących w określonym
         zawodzie. W badaniach epidemiologicznych populacją nazywamy zbiór
      jednostek, osób lub przedmiotów do którego zamierzamy odnieść wyniki
                              przeprowadzonego badania epidemiologicznego.

                            Populacja osób podatnych p. populacja w ryzyku


                                   Populacja w ryzyku (population at risk)

      Grupa ludzi, których wspólną cechą jest podatność na badaną chorobę.
    Stanowi ona mianownik miar zapadalności i chorobowości. Nie należy jej
          mylić z populacją osób narażonych, które mogą w niej występować.

          W literaturze epidemiologicznej jako „population at risk” często
            określa się grupy szczególnie zagrożone jakaś chorobą. Jest to
    alternatywne, poprawne stosowanie tego terminu w języku angielskim. Po
               polsku właściwsze jest określenie „grupy ryzyka” lub „grupy
                                                     podwyższonego ryzyka”

                                    Populacja źródłowa (source population)

   Jest to populacja, z której pobierana jest próba. Znaczy to, że wszyscy
     uczestnicy tej populacji mają szansę, że zostaną włączeni do badania.
      Wyniki uzyskane z tak pobranej próby powinny dotyczyć tej populacji.
      Warunek ten stanowi wewnętrzną ważność badania (internal validity)..

                                      Porządkowa skala p. skala porządkowa


                                  Populacji piramida p. piramida populacji


                                                  Prewalencja (prevalence)

     Liczba osób posiadająca daną cechę podzielona przez liczebność  całej
       próby lub populacji, do której osoby te należą. Prewalencja choroby
                                                  nosi nazwę chorobowości.

                                  Prewalencja okresowa (period prevalence)

        Liczba osób z określoną cechą w określonym przedziale czasu: tych,
    którzy mieli tę cechę na początku tego okresu oraz tych, którzy nabyli
        tę cechę (np. zachorowali) w czasie jego trwania, podzielona przez
                                liczebność populacji w środku tego okresu.

                                   Prewalencja punktowa (point prevalence)

         Prewalencja w podstawowym znaczeniu słowa. Proporcja osób w danej
         populacji posiadających określoną cechę określona w danym punkcie
                                           czasowym np. w określonym dniu.

                   Procent przypisanego ryzyka (attributable risk percent)

   Dla kohort narażonych i nie narażonych stanowi on wyrażony w procentach
              iloczyn „różnicy ryzyka” podzielonej przez zapadalność wśród
                                                               narażonych:


           Można go też wyliczyć na podstawie stosunku ryzyka, bo jeżeli w
        powyższym ułamku licznik i mianownik podzielimy przez  zapadalność
                                      wśród nienarażonych I[0], otrzymamy:


       W badaniach kliniczno-kontrolnych procent przypisanego ryzyka można
        wyliczyć w przybliżeniu zastępując stosunek ryzyka „RR” stosunkiem
                                                                szans „OR”


   Procent przypisanego ryzyka dla populacji (population attributable risk
                                                                  percent)

        Procent przypisanego ryzyka  można wyliczyć dla populacji w której
                   proporcja narażonych wynosi P[e ], a zapadalność  I[t]:



       Proporcja  przypisana (attributable proportion, etiologic fraction)

    Stosunek różnicy zapadalności która nastąpiła w związku z zadziałaniem
    danego narażenia  (AR) w do liczby zapadalności wśród narażonych w tym
                                       samym czasie w tej samej populacji.



                                                    Proporcja (proportion)

         Stosunek liczebności części jakiegoś zbioru do liczebności całego
           zbioru. Może być wyrażona jako ułamek lub procent, por. szanse.

                             Proporcja zapadalności (incidence proportion)

    Proporcja osób należących do zamkniętej kohorty, które zachorowały lub
      u których wystąpiło inne zdarzenie związane ze zdrowiem w określonym
            przedziale czasowym wyliczana jako stosunek liczby tych nowych
              przypadków do liczebności populacji w chwili rozpoczęcia jej
            obserwacji. Zapadalność w ognisku epidemicznym jest przykładem
                                                   proporcji zapadalności.

                              Prospektywne badanie p. badanie prospektywne


                                   Próba (sample, actual study population)

              Podzbiór populacji docelowej wybrany w celu wykonania na nim
        bezpośrednich pomiarów i analiz. Próbę charakteryzuje liczebność i
                                                            sposób doboru.

                                              Próba losowa (random sample)

   Stanowi podzbiór (osób lub przedmiotów) z populacji źródłowej dobranych
          w ten sposób, że każda z nich ma znane z góry prawdopodobieństwo
                 (zwykle, ale zawsze takie samo) znalezienia się w próbie.


                             Próba reprezentatywna (representative sample)

        Próba, której charakterystyka odpowiada cechom populacji, z której
                                                          została pobrana.

                                  Próbkowanie klastrowe (cluster sampling)

           Odmiana doboru losowego w której losowane są zdefiniowane grupy
          uczestników badania, np. klasy szkolne, zakłady pracy, jednostki
   terytorialne, a następnie badaniu poddawane są wszystkie osoby należące
    do poszczególnych grup. W porównaniu z indywidualnym doborem losowym w
    próbkowaniu klastrowym do osiągnięcia tego samego poziomu znamienności
                    statystycznej potrzebne są większe liczby uczestników.

                               Próbkowanie warstwowe (stratified sampling)

     Odmiana doboru losowego w którym populacja jest w sposób wyczerpujący
   podzielona na warstwy (subpopulacje) rozłączne i z każdej z tych warstw
   dobierana jest próba losowa. Próbkowanie warstwowe pozwala na uzyskanie
             próby bardziej reprezentatywnej w populacji o nierównomiernym
    rozkładzie liczebności subpopulacji interesujących badacza, np. kobiet
                                               i mężczyzn albo grup wieku.

               Próg odporności zbiorowiskowej (threshold of herd immunity)

    Odsetek osób uodpornionych w populacji, który wystarcza do wystąpienia
      spadku zapadalności na daną chorobę. Dla chorób bardziej zaraźliwych
    (odra) jest on wyższy niż dla mniej zaraźliwych (zakażenia Haemophilus
                                                              influenzae).

                                                   Przeciwciało (antibody)

                  Substancja białkowa powstająca w organizmie w odpowiedzi
                                               immunologicznej  na antygen

                                   Przedział klasyfikacji (class interval)

      Zakres wartości liczbowych zmiennej ciągłej odpowiadający określonej
             kategorii zmiennych pogrupowanych. Może być podstawą rozkładu
      prawdopodobieństwa nowej zmiennej składającej się z grup. Przykładem
                                  przedziałów klasyfikacji są grupy wieku.

                                   Przedział ufności (confidence interval)

               Wyznaczany na podstawie próby przedział, który z określonym
      prawdopodobieństwem  (np. 95%) zawiera wartość szacowanego parametru
                                                            dla populacji.


                                Przekrojowe badanie p. badania przekrojowe


                Przekształcenie logarytmiczne (logarithmic transformation)

      Przekształcenie danych liczbowych na ich logarytmy. Bywa stosowane w
         przypadku rozkładów silnie asymetrycznych oraz w przypadku dużych
   różnic w wielkości analizowanych liczb, a także w sytuacjach, gdy celem
                badania jest określenie stosunku liczb, a nie ich różnicy.

                           Przenoszenie bezpośrednie (direct transmission)

      Przenoszenie zakażenia przez przekazanie czynnika zakaźnego wprost z
                rezerwuaru przez bezpośredni kontakt lub drogą kropelkową.

                          Przenoszenie biologiczne (biologic transmission)

        Czynne przekazywanie zakażenia przez wektora, w którego organizmie
          czynnik zakaźny przed zakażeniem gospodarza przechodzi przemiany
      biologiczne stanowiące część jego cyklu życiowego, por. przenoszenie
                                                              mechaniczne.


                     Przenoszenie droga powietrzną (airborne transmission)

             Forma przenoszenia pośredniego, w którym czynnik zakaźny jest
        zawiedzony w powietrzu w postaci drobnego pyłu lub kropelek płynu,
                                   które mogą długo przebywać w powietrzu.

     Przenoszenie drogą kropelkową (droplet transmission, droplet spread))

   Przenoszenie zakażenia na krótki dystans przy kaszlu lub kichaniu przez
      większe kropelki przebywające w powietrzu stosunkowo krótko. Jest to
               przenoszenie bezpośrednie w przeciwieństwie do przenoszenia
                                       powietrznego, które jest pośrednie.

                          Przenoszenie drogą płciową (sexual transmission)

    Przenoszenie czynnika zakaźnego w czasie kontaktów płciowych. Niektóre
   z tych zakażeń mogą być przenoszone bezpośrednio przy innych kontaktach
                               niż seksualne, a także drogą krwiopochodną.

                        Przenoszenie mechaniczne (mechanical transmission)

      Pośrednie przenoszenie czynnika zakaźnego przez wektora w organizmie
           którego czynnik zakaźny nie podlega procesom biologicznym, por.
                                                 przenoszenie biologiczne.

                             Przenoszenie pośrednie (indirect transmisjon)

      Przenoszenie czynnika zakaźnego z rezerwuaru na gospodarza w postaci
       aerosolu, za pośrednictwem przedmiotów nieożywionych (nośników) lub
                                              żywych nosicieli (wektorów).

                           Przenoszenie przez krew (bloodborne infections)

         Przenoszenie czynnika zakaźnego poprzez zakażona lub skażona krew
      bezpośrednio do krwioobiegu lub do płynów ustrojowych po uszkodzeniu
         ciągłości skóry. Zakażenia te mogą być przenoszone przy zabiegach
          medycznych i kosmetycznych, dzieleniu się sprzętem przy używaniu
   narkotyków dożylnych, ale też przy bezpośrednim kontakcie oraz w czasie
                                                      kontaktów płciowych.

       Przenoszenie przez przedmioty (nośniki) (vehicleborne transmission)

    Typ przenoszenia czynnika zakaźnego przez przedmioty nieożywione w tym
                                                     przez żywność i wodę.

                     Przenoszenie przez wektory (vectorborne transmission)

     Przenoszenie czynnika zakaźnego za pośrednictwem żywych wektorów (np.
                                                  much, komarów, kleszczy)

   Przenoszenie przez wodę (waterborne transmission) p. przenoszenie przez
                                                                przedmioty

        Szczególny przypadek przenoszenia przez przedmioty. Dotyczy ważnej
                                        grupy chorób –zakażeń pokarmowych.

       Przenoszenie przez żywność (foodborne transmission) p. przenoszenie
                                                          przez przedmioty

        Szczególny przypadek przenoszenia przez przedmioty. Dotyczy ważnej
                                        grupy chorób –zakażeń pokarmowych.

   Przenoszenie z uszkodzeniem ciągłości tkanek p. przenoszenie przez krew


                        Przenoszenie zakażenia (transmission of infection)

      Sposób lub mechanizm przenoszenia czynnika zakaźnego z rezerwuaru na
                                                     podatnego gospodarza.

                                                      Przenośnik (vehicle)

        Przedmiot nieożywiony na którym czynnik zakaźny jest przenoszony z
            rezerwuaru na podatnego gospodarza (np. pokarm, woda, produkty
                                                   krwiopochodne, pościel)

                              Przewidywana długość życia (life expectancy)

    Przewidywana długość życia stanowi liczbę lat (kategorii wieku), jakie
   pozostały do przeżycia każdej osobie, która dożyła do określonego wieku
      (kategorii), przy założeniu że dotychczasowa umieralność nie ulegnie
                                                                  zmianie.

                                  Przyczyna choroby (cause of the disease)

           Czynnik lub zdarzenie (np. cecha, zachowanie, zdarzenie), które
    powoduje występowanie choroby. Zmniejszenie występowania tego czynnika
      w populacji zmniejsza częstość występowania choroby w tej populacji.

                                     Przyczyna konieczna (necessary cause)

     Czynnik, bez obecności którego choroba lub inny problem zdrowotny nie
                występuje. Przyczyna konieczna nie musi być wystarczająca.

                                Przyczyna wystarczająca (sufficient cause)

            Czynnik lub zespól czynników, których wystąpienie nieodmiennie
                poprzedza wystąpienie choroby lub innego skutku. Przyczyna
                                     wystarczająca nie musi być konieczna.

                                                          Przypadek (case)

   Skrótowe określenie osoby chorej lub posiadającej inną cechę stanowiąc
        badany efekt (outcome). Określenie to bywa też stosowane do samego
      efektu: choroby, urazu lub innego zdarzenia mogącego mieć związek ze
   zdrowiem. W badaniach epidemiologicznych przypadek musi być odpowiednio
         zdefiniowany p. definicja przypadku. Przypadki, które wystąpiły w
     nieustalonym czasie przed rozpoczęciem badania noszą nazwę przypadków
   zastanych (prevalent cases), a te które pojawiają się w okresie badania
                                   stanowią zachorowania (incident cases).

                                         Przypadek wskazujący (index case)

     Pierwszy w epidemii  (ognisku) przypadek choroby lub zdarzenia, które
                          zostało zgłoszone do nadzoru epidemiologicznego.

                                         Przypadek wyjściowy (source case)

      Człowiek chory lub sytuacja związana z pacjentem, która jest źródłem
    zakażeń innych osób, stwarzając warunki prowadzące do wybuchu epidemii
                                                    (wystąpienia ogniska).

                                       Przypadki zastane (prevalent cases)

      Przypadki choroby, które wystąpiły przed rozpoczęciem badania i brak
           jest danych o czasie ich wystąpienia, por. nowo pojawiające się
                                                                przypadki.

                              Przypisana proporcja p. proporcja przypisana


                Przypisanego ryzyka procent p. procent przypisanego ryzyka


               Randomizowane badanie kliniczne (randomized clinical trial)

     Badanie kliniczne w którym uczestnicy są losowo dobierani do badanych
     grup: ekspozycji na badany czynnik np. lek, oraz do grupy kontrolnej.

                                         Rekord (rekord) p. lista rekordów

            W liście rekordów stanowi rząd danych dotyczących pojedynczego
                                                                przypadku.

                                               Rekord p. dane indywidualne


                            Reprezentatywna próba p. próba reprezentatywna


                          Retrospektywne badanie p. badanie retrospektywne


                                                      Rezerwuar (resevoir)

      Środowisko bytowania czynnika zakaźnego, w którym on żyje, wzrasta i
       rozmnaża się. Może to być człowiek, zwierzę lub inny typ środowiska
                                                         (np. woda, gleba)

                                                    Rozkład (distribution)

      Częstość występowania wszystkich  wartości lub kategorii zmiennej. W
   epidemiologii odnosi się do rozkładu zdarzeń związanych ze zdrowiem np.
                           zachorowań, charakterystyki populacji, narażeń.

                          Rozkład asymetryczny (asymmetrical distribution)

     Rozkład, którego kształt po prawej i po lewej stronie miary tendencji
         centralnej nie jest jednakowy. Czasem bywa określany jako rozkład
                                                          skośny (skewed).


                                  Rozkład bimodalny (bimodal distribution)

          Rozkład prawdopodobieństwa o dwóch lokalnych maksymach częstości
                                                   oddzielonych od siebie.

                               Rozkład częstości (frequency distribution).

   Kompletne zestawienie częstości wartości lub kategorii zmiennej, zwykle
   przedstawiane w formie tablicy składającej się z dwóch kolumn z których
    jedna (lewa) zawiera wartości liczbowe lub nazwy kategorii zmiennej, a
          druga liczebność danych należących do tej kategorii. W przypadku
         zmiennych ciągłych warunkiem sporządzenia rozkładu częstości jest
          wyczerpujący podział takiej zmiennej na przedziały lub kategorie
                                                                rozłączne.

                           Rozkład normalny (Gaussa) (normal distribution)

         Ciągły rozkład prawdopodobieństwa zdefiniowany na całej osi liczb
                                    rzeczywistych. Jest opisywany  funkcj

         gęstości prawdopodobieństwa w kształcie krzywej dzwonowej Gaussa:

          Gdzie  parametr μ reprezentuje średnią, a σ^ 2  stanowi wielkość
     wariancji. Rozkład, w którym μ = 0 i σ^ 2= 1 nosi nazwę standardowego
      lub jednostkowego rozkładu normalnego (standard normal distribution,
                                                unit normal distribution).

                                Rozkład symetryczny p. symetryczny rozkład


                                       Różnica ryzyka p. ryzyko przypisane


                                                             Ryzyko (risk)

   Prawdopodobieństwo zdarzenia związanego ze zdrowiem w określonym czasie
                                                     lub przedziale wieku.

                    Ryzyko przypisane (attributable risk, risk difference)

           Różnica ryzyka obliczana w badaniach kohortowych  przez odjęcie
              zapadalności w grupie nienarażonych od zapadalności w grupie
       narażonych.  Zapadalność jest tu traktowana jako bezpośrednia miara
                                 prawdopodobieństwa (ryzyka) zachorowania.

         Wskaźnik ten jest interpretowany jako przyrost zapadalności wśród
                narażonych, które jest spowodowana tym właśnie narażeniem.

                               Ryzyko względne (relative risk, risk ratio)

     Stosunek ryzyka mierzony stosunkiem zapadalności, a przybliżany przez
       stosunek (iloraz) szans. W badaniach analitycznych określa stosunek
      prawdopodobieństwa zachorowania w grupie narażonych i nienarażonych.


                                                 Rzędna p. zmienna zależna


                                          Sentinel p. nadzór typu sentinel


                                                  Sezonowość (seasonality)

     Powtarzające się w kolejnych latach zmiany występujące w zapadalności
          lub w rozpowszechnieniu innych zjawisk w przeciągu jednego roku.

                                        Skala interwałowa (interval scale)

      Skala pomiarowa zawierająca ilościowe kategorie, których wartości s
         mierzone na skali w równomiernie rozłożonych jednostkach, ale bez
             naturalnego zera (np. daty urodzenia, temperatura w stopniach
     Celsjusza). Wartości zmiennych tej skali można dodawać i odejmować od
                               siebie, ale nie można przez siebie dzielić.

                                         Skala kardynalna (cardinal scale)

   Skala w której różnice między kolejnymi możliwymi wartościami są stałe.
   Służy do porównywania liczebności zbiorów. Przykłady wielkości dających
       się wyrazić w skali kardynalnej to: zarobki, liczebność grup ludzi.

                                           Skala nominalna (nominal scale)

         Przedstawienie zmiennej nie mającej kategorii ilościowych, której
         elementów nie da się uporządkować w ciąg, np. płeć, przynależność
                etniczna, religia, kraj urodzenia, por. zmienna nominalna.

                                       Skala pomiarowa (measurement scale)

                     Całkowity zakres możliwych wartości pomiaru zmiennej.

                                          Skala porządkowa (ordinal scale)

      Skala wielkości, które można uporządkować w szereg według wielkości,
          ale nie zawsze można odległościom między nimi przypisać wartości
        liczbowe i określić różnice między nimi, np. charakterystyka bólu,
        stadia nowotworu. Dokładniejsze skale pomiarowe są również skalami
                                                             porządkowymi.

                                             Skala stosunków (ratio scale)

        Skala interwałowa z naturalnym zerem. Jej wartości można dodawać i
   odejmować oraz dzielić jedne przez drugie. Przykłady skali interwałowej
                               to: wiek, masa ciała, czas trwania choroby.

                                                  Skażenie (contamination)

    Obecność niewielkiej ilości niepożądanego składnika w materiale lub na
   jego powierzchni albo w środowisku. Określenie „skażenie” można odnosić
      do działania, stanu lub czynnika. W przypadku, gdy skażenie wywołuje
                       czynnik biologiczny może ono być źródłem zakażenia.

                     Składnik (element) przyczyny (component of the cause)

            Czynnik lub zdarzenie stanowiące jedną ze składowych przyczyny
                                                             dostatecznej.

                                                    Skuteczność (efficacy)


   Skuteczność zdolność interwencji lub programu do uzyskania zamierzonego
                            lub oczekiwanego wyniku w idealnych warunkach.

                                    Spektrum choroby (spectrum of illness)

        Zakres ciężkości objawów, które mogą występować w danej chorobie w
     różnych przypadkach (od asymptomatycznych poprzez przypadki lekkie do
                                                 ciężkich i śmiertelnych).

                                                  Spis powszechny (census)

       Przeprowadzane regularne (w Polsce co ok. 10 lat) badanie ankietowe
         ogółu ludności opisujące sytuację demograficzną, z uwzględnieniem
            charakterystyk gospodarstw domowych  i aktywności ekonomicznej
                                                              mieszkańców.

                                    Sporadyczne zdarzenie (sporadic event)

                             Zdarzenie występujące rzadko i nieregularnie.

    Standaryzowany współczynnik umieralności (age-adjusted mortality rate,
                                             syn. standardized death rate)

              Współczynnik umieralności zmodyfikowany statystycznie w celu
           wyeliminowania wpływu różnic w rozkładzie wieku w porównywanych
                                            populacjach, p. standaryzacja.

                                                    Statystyka (statistic)
    1. Funkcja służąca wyodrębnieniu istotnych cech danych doświadczanych
       (np. średnia lub wariancja).
    2. Wartość funkcji charakteryzująca próbę lub populację, dla której
       została wyliczona

                                                   Statystyka (statistics)

      Dział matematyki dotyczący metod zbierania, klasyfikowania i analizy
          danych, w celu przeprowadzenia wnioskowań  mających zastosowania
        praktyczne, a dotyczących rozpowszechnienia cech i związków między
               nimi. W szczególności  przedmiotem dociekań statystyki jest
           charakterystyka populacji dokonywana na podstawie analizy próby
                                                 pobranej z tej populacji.

          Statystyka ludności (vital statistics), statystyka demograficzna
                                                  (demographic statistics)

            Systematycznie zbierane i tabelaryzowane dane odnoszące się do
                     rejestrowanych urodzeń, małżeństw, rozwodów i zgonów.

                                         Statystyka testu (test statistic)

                  Funkcja danych z próby, stosowana w celu wykonania testu
          statystycznego. Przy słuszności hipotezy zerowej podlega znanemu
           rozkładowi statystycznemu np. statystyka t rozkładowi Studenta.
   Porównanie obliczonej statystyki z wartością krytyczną rozkładu pozwala
                 odrzucić hipotezę zerową na rzecz hipotezy alternatywnej.

                        Stosowana epidemiologia p. epidemiologia stosowana


                                                          Stosunek (ratio)

   Jest to wskaźnik porównawczy względnej wielkości dwóch liczb wyrażany w
                                  formie ich ilorazu, np. w formie ułamka.

                      Stosunek szans, OR (odds ratio, cross-product ratio)

          Miara związku stosowana w badaniach analitycznych, szczególnie w
     badaniach kliniczno-kontrolnych. Iloraz szans narażenia ze względu na
     stan choroba/zdrowie jest równy ilorazowi szans choroby ze względu na
          stan narażenia. W przypadku chorób rzadkich iloraz szans stanowi
            akceptowalne przybliżenie stosunku ryzyka (ryzyka względnego).

                                                       Stronniczość (bias)

    Systematyczny błąd w wynikach lub opracowaniach  na poziomie zbierania
    danych, ich analizy, interpretacji lub publikowania, który prowadzi do
                   powtarzającego się co do kierunku odchylenia od prawdy.

          Może mieć wiele przyczyn i nie implikuje świadomego fałszerstwa.

                                      Stronniczość doboru (selection bias)

            Systematyczny błąd wynikający z włączania do grup narażonych i
    nienarażonych lub przypadków i kontroli osób pochodzących z różniących
      się od siebie populacji lub subpopulacji.  Prowadzi do odchylenia od
                                     rzeczywistości miar związku (RR, OR).

                                Stronniczość informacji (information bias)

      Systematyczny błąd w rozpoznawaniu choroby lub narażenia spowodowany
             zbyt szeroką lub zbyt wąską definicją, albo powtarzającym się
       odchyleniem pomiarów od wartości rzeczywistej. Powoduje odejście od
           prawdy w kwalifikowaniu jednostek uczestniczących w badaniu pod
         względem oceny (pomiaru) narażenia lub stanu zdrowia. W badaniach
        analitycznych zmienia wielkość miar związku (RR, OR). Jeżeli w obu
      porównywanych grupach odsetek błędnych zaklasyfikowani jest ten sam,
    błąd jest nieróżnicowy i zmniejsza miary związku (RR lub OR) – odchyla
     je w kierunku wartości „1” (bias toward the null). Jeżeli w badaniach
       kohortowych inny błąd systematyczny dotyczy rozpoznawania choroby w
         grupach narażonych i nienarażonych, a w kliniczno - kontrolnych w
      grupach przypadków i kontroli, błąd jest różnicowy o nie dającym się
         przewidzieć kierunku i może doprowadzić nawet do odwrócenia miar.

                           Stronniczość pomiaru p. stronniczość informacji


                                                      Styczność p. kontakt


                                         Surowy (crude); o współczynnikach

              Sumaryczny współczynnik odnoszący się do całej populacji bez
                                                            standaryzacji.

     Surowy współczynnik umieralności p. współczynnik umieralności, surowy


                                                   Swoistość (specificity)

    Cecha sprawdzianu, testu lub definicji stanowiąca stosunek liczby osób
     prawdziwie rozpoznanych za jego pomocą jako nie posiadające tej cechy
            do liczby wszystkich osób nie posiadających badanej cechy (np.
      zdrowych) . Nie ma zastosowania w ocenie nadzoru epidemiologicznego,
   którego przedmiotem badania są wyłącznie osoby posiadające badaną cechę
                (chorobę). Błędem swoistości są wyniki fałszywie dodatnie.

                            Symetryczny rozkład (symmetrical distribution)

          Rozkład częstości w którym kształt krzywej po obu stronach miary
     tendencji centralnej jest taki sam. Przykładem rozkładu symetrycznego
                                             jest rozkład normalny Gaussa.

                                Syndromiczny nadzór p. nadzór syndromiczny


                  System informacji zdrowotnej (health information system)

         Ogół pochodzących z różnych źródeł danych statystycznych na temat
      zdrowia populacji. Może być instytucjonalnie zintegrowany. Dostarcza
        informacji o stanie zdrowia populacji, struktur opieki medycznej i
    stopnia ich wykorzystania oraz wpływu usług i programów zdrowotnych na
       stan zdrowia społeczeństwa. W skład systemu wchodzą również sposoby
          definiowania, gromadzenia, przetwarzania i udostępniania danych.

                                                             Szanse (odds)

             W epidemiologii jest to stosunek liczebności części zbioru do
      liczebności jego dopełnienia, np. liczby osób chorych do liczby osób
                                       zdrowych w zbiorze, por. proporcja.

                                      Śmiertelność (case – fatality ratio)

           Proporcja osób w określonym stanie zdrowia lub eksponowanych na
      określony czynnik lub zdarzenie, która umiera z powodu tego stanu. W
     mianowniku występuje liczba osób chorych lub narażonych, a w liczniku
        liczba zgonów, jaka wśród nich wystąpiła; por. „wskaźnik zgonów do
                                                               przypadków”

                                    Średnia arytmetyczna (arithmetic mean)

    Miara tendencji centralnej rozkładu, szczególnie właściwa dla danych o
   rozkładzie zbliżonym do normalnego, wyliczana jako iloraz sumy wartości
        liczbowych wszystkich elementów danego zbioru do jego liczebności.

                    Średnia arytmetyczna ważona (weighted arithmetic mean)

              Średnia arytmetyczna ważona stanowi sumę wartości wszystkich
           pojedynczych pomiarów poszczególnych jednostek występujących we
    wszystkich podzbiorach podzielona przez liczbę wszystkich pomierzonych
       jednostek.W przypadku wyliczania średniej arytmetycznej ze średnich
      uzyskanych dla różnych podzbiorów, nieuwzględnienie liczby elementów
                        tych podzbiorów może prowadzić do błędnego wyniku.

                                     Średnia geometryczna (geometric mean)

     W zbiorze liczb {X[1….]X[n]} jest to pierwiastek stopnia n z iloczynu
                                                   wszystkich liczb zbioru


     Ponieważ logarytm średniej geometrycznej stanowi średnią arytmetyczn
                                    logarytmów liczb należących do zbioru:



          średnia geometryczna stanowi miarę tendencji centralnej pomiarów
                                      dokonywanych w skali logarytmicznej.

                                    Środek przedziału (midpoint, midrange)

        Średnia arytmetyczna skrajnych wyników. Jest to orientacyjny punkt
                 obliczany jako wstęp do innych miar tendencji centralnej.

                                                            Tabela (table)

         Uporządkowanie danych w postaci wierszy i kolumn. W epidemiologii
         tabele służą do porównania indywidualnych danych o zachorowaniu i
     narażeniu poszczególnych uczestników badania, p. lista rekordów. Może
             też służyć porównaniu danych zbiorczych dotyczących częstości
                              występowania zdarzeń w różnych grupach osób.

                                  Tabela dwa na dwa p. tabela kontyngencji

                              Tabela kontyngencji dla dwóch par zmiennych.

                 Tabela krzyżowa (cross tabulation) p. tabela kontyngencji


        Tabela kontyngencji syn. tabela krzyżowa (contingency table, cross
                                                               tabulation)

    Matryca dwu lub więcej zmiennych przedstawiająca rozkład częstości dla
                     zestawionych ze sobą wartości narażenia i efektu. Np.


                                          Tabela szkieletowa (table shell)

            Całkowicie wyrysowana i oznaczona tabela bez wpisanych danych,
                                               przygotowana do wypełnienia

                                 Tablica czteropolowa p. tabela możliwości


                                                        Tendencja p. trend


                          Terenowa epidemiologia p. epidemiologia terenowa


                              Terenowe badanie wspólnoty (community trial)

          Badanie eksperymentalne wykonane na określonej społeczności poza
             szpitalnej bez indywidualnej oceny ekspozycji i stanu zdrowia
        uczestników.  Najczęściej służy ono do wstępnej oceny skuteczności
             profilaktyki pierwotnej. W badaniu tym badacz nakłada na dan
        społeczność określony czynnik ekspozycji, a następnie obserwuje tę
   wspólnotę przez określony czas w celu ustalenia efektów swoich działań.
              Analizie poddawane są zbiorcze dane dotyczące wpływu działań
                                     profilaktycznych na oczekiwany efekt.

                             Transmisja p. przenoszenie czynnika zakaźnego


                                                             Trend (trend)

   Zmiana częstości zdarzeń w czasie. Trend może być rosnący lub malejący.

                                       Trend długookresowy (secular trend)

            Zmiany rozpowszechnienia zdarzeń związanych ze zdrowiem, które
                                        występują w okresach wieloletnich.

                             Triada epidemiologiczna (epidemiologic triad)

        Tradycyjny model składowych występowania chorób zakaźnych: czynnik
           zakaźny, podatna osoba i środowisko, w którym występują warunki
                        przeniesienia czynnika zakaźnego na osobę podatną.

                      Umieralność proporcjonalna (proportionate mortality)

           Wyrażona w procentach proporcja zgonów, jakie wystąpiły w danej
     populacji w określonym czasie, przypisana poszczególnym przyczynom. W
    mianowniku jest liczba zgonów ze wszystkich przyczyn, a nie liczebność
                      populacji jak w innych współczynnikach umieralności.

        Utracone lata potencjalnego życia (years of potential life lost  -
                                                                     YPLL)

       Miara wpływu przedwczesnych zgonów na populację wyliczana jako suma
     różnic między wcześniej przyjętym  wiekiem odniesienia (65 lat według
   WHO),  a wiekiem zgonu wszystkich osób, które zmarły przed osiągnięciem
                                                               tego wieku.

                                                      Wariancja (variance)

       Podstawowa miara rozproszenia obserwacji w rozkładzie zmiennej. Dla
    rozkładu próby stanowi sumę kwadratów odchyleń (różnic) poszczególnych
       wartości od średniej tego rozkładu (x) podzielonej przez liczebność
      próby. Tak obliczona wariancja może stanowić estymator (oszacowanie)
                wariancji dla całej populacji  (tzw. estymator największej
                  wiarygodności). Częściej w tym celu używa się estymatora
                                      nieobciążonego, zdefiniowanego jako:


   Wartość p, prawdopodobieństwo testowe, poziom krytyczny testu (p-value)

   W statystycznym testowaniu hipotez jest to prawdopodobieństwo uzyskania
    w wielu badaniach podobnych do aktualnego, wartości wyniku testu (jego
      statystyki) przynajmniej tak ekstremalnej jak aktualnie obserwowana,
         przy założeniu, że hipoteza zerowa jest prawdziwa. Badacz odrzuca
     hipotezę zerową (przyjmuje hipotezę alternatywną), gdy wartość p jest
    niższa niż przyjęty z góry poziom znamienności (istotności) „α”, który
      zwykle wynosi 0,05 lub 0,01. Innymi słowy, wartość „p” jest to górna
              granica prawdopodobieństwa, że wynik badania został uzyskany
                                przypadkowo (w wyniku zmienności losowej).

                 Ważność uogólnienia (external validity, generalizability)

   Stopień, w jakim wyniki badania mogą mieć zastosowanie poza próbą użyt
        w badaniu, tzn. mogą być uogólnione na populację, z której pobrano
                                              próbę lub na inne populacje.

                              Ważność wyniku (validity, internal validity)

       Stopień, w jakim pomiar, kwestionariusz, test lub całe badanie, lub
            jakikolwiek zbiór danych mierzy to, co w założeniu ma mierzyć.

                                                           Wektor (vector)

          Żywy pośrednik w przenoszeniu czynnika zakaźnego z rezerwuaru na
                         podatnego gospodarza (np. komar, kleszcz, mucha).

                                    Wielokąt częstości (frequency polygon)


     Wykres rozkładu częstości, w którym przedziały wartości lub kategorie
        zmiennej są odłożone na osi poziomej, a liczba obserwacji w każdej
      kategorii na osi pionowej.   Punkty odpowiadające danym są połączone
           linią ciągłą. W przypadku przedziałów wartości są to ich punkty
                                                                 środkowe.


                                                  Wirulencja p. zjadliwość


                                           Wrota wejścia (portal of entry)

           Miejsce w którym czynnik zakaźny wnika do organizmu gospodarza.

                                            Wrota wyjścia (portal of exit)

            Miejsce w którym czynnik zakaźny opuszcza organizm gospodarza.

                                                          Wskaźnik (ratio)

    Wskaźnik w szerszym sensie to wielkość niosąca informacje o rozważanym
          zjawisku (np. wskaźniki stanu zdrowia populacji. W epidemiologii
   odnosimy ten termin do miar ilorazowych, których licznik i mianownik s
     wielkościami tego samego rodzaju (np. stosunek wielkości obserwowanej
         do oczekiwanej). W świetle tej definicji współczynniki wyrażające
            rozpowszechnienie zdarzeń (ich ilość w stosunku do liczebności
     populacji) nie są więc wskaźnikami. W języku angielskim ratio oznacza
                stosunek dwu liczb i ma zastosowanie bardziej uniwersalne.

      Wskaźnik predykcji pozytywnej (dodatniej) (positive predictive value
                                                                      PPV)

     Stosunek liczby wyników prawdziwie dodatnich do rozpoznanych w teście
     (lub w systemie nadzoru epidemiologicznego) jako dodatnie, czyli sumy
   prawdziwie i fałszywie dodatnich.  Jest to miara prawdopodobieństwa, że
       osoba z dodatnim wynikiem testu ma w rzeczywistości stan (chorobę),
      który dany test ma sprawdzić. W nadzorze epidemiologicznym, w którym
         nie może być badana swoistość zgłoszeń z racji braku informacji o
        osobach zdrowych, predykcja dodatnia stanowi orientacyjny wskaźnik
                                                               swoistości.

       Wskaźnik predykcji negatywnej (ujemnej) (negative predictive value,
                                                                      NPV)

      Stosunek liczby wyników prawdziwie ujemnych do rozpoznanych w teście
   jako ujemne, czyli sumy prawdziwie  i fałszywie ujemnych. Jest to miara
                prawdopodobieństwa, że osoba z ujemnym wynikiem testu ma w
    rzeczywistości wolna od stanu (choroby), który dany test ma sprawdzić.

                                       Wskaźnik zdrowia (health indicator)

    Każda z wielu miar (np. wskaźnik umieralności), które wskazują na stan
                                             zdrowia określonej populacji.

                       Wskaźnik zgonów do przypadków (death-to-case ratio)

     Liczba zgonów przypisanych danej chorobie, urazowi lub innej sytuacji
    związanej ze zdrowiem, jakie wystąpiły w określonym czasie, podzielona
   przez liczbę nowych przypadków tej choroby, które wystąpiły w tym samym
                                              czasie; por. „śmiertelność”.

                                                       Współczynnik (rate)

    W epidemiologii odnosimy ten termin do miar wyznaczanych przez ułamki,
   które najczęściej mają w mianowniku liczebność populacji lub próby, a w
      liczniku jej określony podzbiór (do wyjątków należy np. współczynnik
       płodności kobiet). Angielskie tłumaczenie „rate” ma węższy zakres i
    określa względną częstość zdarzeń występujących w określonej populacji
     w jednostce czasu (lub rzadziej w określonym obszarze). Natomiast nie
              jest zalecane stosowanie tego terminu do określania stosunku
                                                        prawdopodobieństw.

         Wspólczynnik płodności (dzietności) kobiet (total fertility rate)

      Liczba dzieci przypadająca na jedną kobetę w wieku rozrodczym (15-49
                                                                      lat)

    Wspólczynnik umieralnosci ponoworodkowej (postneonatal mortality rate)

    Stosunek liczby zgonów dzieci, jakie wystąpiły w określonym przedziale
      czasowym wśród dzieci powyżej 28 dnia życia, ale przed ukończeniem 1
    roku życia, w stosunku do liczby żywych urodzeń w tym samym przedziale
         czasowym, zwykle przeliczany na 1000 żywych urodzeń w ciągu roku.

       Wspólczynnik umieralności okołoporodowej (perinatal mortality rate)

     Światowa Organizacja Zdrowia definiuje umieralność okołoporodową jako
      "liczbę martwych urodzeń i zgonów w pierwszym tygodniu życia na 1000
   urodzeń żywych i martwych”. W innych definicjach licznik tego wskaźnika
      bywa definiowany  z zaznaczeniem tygodnia życia płodowego od którego
                              liczone są urodzenia martwe  (20, 22lub 28).

    Wspólczynnik umieralności specyficzny dla płci (sex-specific mortality
                                                                     rate)

            Stosunek liczby zgonów w grupie osób określonej płci w badanej
     populacji w określonym przedziale czasowym do liczebności tej grupy w
        połowie przedziału czasowego; zwykle przeliczany na 100000 na rok.

               Wspólczynnik umieralności, standaryzowany p. standaryzowany
                                                 współczynnik umieralności


                                Wspólczynnik zapadalności (incidence rate)

       Miara częstości pojawiania się nowych przypadków choroby lub innego
    zdarzenia związanego ze zdrowiem odniesiona wyraźnie do ram czasowych.
          Jest wyliczana jako liczba nowych przypadków w określonym czasie
     podzielona przez średnią liczebność populacji, zwykle w środku okresu
    obserwacji lub do sumy osobo-czasu obserwacji populacji pozostającej w
                                                                   ryzyku.

                                                       Współczynnik (rate)

    W epidemiologii odnosimy ten termin do miar wyznaczanych przez ułamki,
   które najczęściej mają w mianowniku liczebność populacji lub próby, a w
      liczniku jej określony podzbiór (do wyjątków należy np. współczynnik
       płodności kobiet). Angielskie tłumaczenie „rate” ma węższy zakres i
    określa względną częstość zdarzeń występujących w określonej populacji
     w jednostce czasu (lub rzadziej w określonym obszarze). Natomiast nie
              jest zalecane stosowanie tego terminu do określania stosunku
                                                        prawdopodobieństw.

   Współczynnik umieralności niemowląt, syn. umieralność niemowląt (infant
                                                           mortality rate)

   Stosunek liczby zgonów jakie wystąpiły w określonym przedziale czasowym
       wśród dzieci poniżej jednego roku życia w stosunku do liczby żywych
       urodzeń w tym samym przedziale czasowym, zwykle przeliczany na 1000
                               żywych urodzeń w ciągu roku kalendarzowego.

            Współczynnik umieralności noworodków (neonatal mortality rate)

     Stosunek liczby zgonów dzieci jakie wystąpiły w określonym przedziale
   czasowym wśród dzieci poniżej 28 dnia życia w stosunku do liczby żywych
       urodzeń w tym samym przedziale czasowym, zwykle przeliczany na 1000
                                              żywych urodzeń w ciągu roku.

   Współczynnik umieralności specyficzny dla wieku (age specific mortality
                                                                     rate)

      Stosunek liczby zgonów w określonej grupie wieku badanej populacji w
   określonym przedziale czasowym do liczebności tej grupy wieku w połowie
       przedziału czasowego; zwykle przeliczany na 100000 ludności na rok.

    Współczynnik umieralności z określonej (specyficznej) przyczyny (cause
                                                  specific mortality rate)

   Stosunek liczby zgonów z określonej przyczyny jakie wystąpiły w badanej
   populacji w określonym przedziale czasowym do liczebności tej populacji
     w połowie przedziału czasowego; zwykle przeliczany na 100000 ludności
                                                                   na rok.

          Współczynnik umieralności z określonej przyczyny (cause-specific
                                                           mortality rate)

   Iloraz liczby zgonów z określonej przyczyny przez liczebność populacji,
   w której te zgony wystąpiły; zwykle przeliczany na 100 000 mieszkańców.

       Współczynnik umieralności, surowy (crude mortality rate, syn. crude
                                                               death rate)

        Stosunek liczby wszystkich zgonów w badanej populacji w określonym
     przedziale czasowym do liczebności tej populacji w połowie przedziału
                  czasowego; zwykle przeliczany na 100000 ludności na rok.

                           Współczynnik urodzeń, surowy (crude birth rate)

             Liczba żywych urodzeń w czasie danego okresu podzielona przez
             liczebność populacji w połowie tego okresu, zwykle wyrażana w
                                                przeliczeniu na 1000 osób.

         Wtórna zapadalność w ognisku epidemicznym p. zapadalność wtórna w
                                                      ognisku epidemicznym


                                                    Wydajność (efficiency)

           Zdolność interwencji lub programu do uzyskania zamierzonego lub
     oczekiwanego wyniku przy określonych nakładach czasu i zasobów. Miar
                              wydajności jest stosunek efektu do nakładów.

                                                            Wykres (graph)

                                 Przedstawienie danych w formie graficznej

                                       Wykres kolumnowy p. wykres słupkowy


                                                 Wykres kołowy (pie chart)

           Wykres w kształcie koła, w którym powierzchnia każdego segmentu
        ograniczonego przez dwa promienie (wycinka) jest proporcjonalna do
                    częstości kategorii reprezentowanej przez ten segment.

       Wykres liniowy w skali arytmetycznej (line graph, arithmetic-scale)

     Wykres, który przedstawia w postaci linii wzorzec lub trend częstości
    zdarzeń (np. liczbę, chorobowość lub zapadalność) wobec innej zmiennej
    (zwykle czasu) przy zastosowaniu skali arytmetycznej (liniowej) na osi
                                                             rzędnych „y”.

     Wykres liniowy w skali półlogarytmicznej (line graph, semilogarithmic
                                                                    scale)

     Wykres, który przedstawia w postaci linii wzorzec lub trend częstości
    zdarzeń (np. liczbę, chorobowość lub zapadalność) wobec innej zmiennej
     (zwykle czasu) przy zastosowaniu skali logarytmicznej na osi rzędnych
    „y”.  Szczególnym uzasadnieniem dla stosowania skali logarytmicznej s
                  duże różnice w wartościach liczbowych zmiennej zależnej.

                                               Wykres pudełkowy (box plot)

         Orientacyjna charakterystyka graficzna danych epidemiologicznych.
     Długość pudełka reprezentuje zakres dwóch centralnych kwartyli, linie
    przeprowadzone od końców pudełka (wąsy) sięgają wyników skrajnych, a w
                     poprzek pudełka przechodzi linia oznaczająca medianę.


               Wykres punktowy (scatter diagram lub scattergram, dot plot)

          Graficzne przedstawienie związku dwu zmiennych w postaci punktów
    odpowiadających parom wartości dwu zmiennych ciągłych reprezentowanych
                                           na osiach układu współrzędnych.


                                               Wykres słupkowy (bar chart)

       Graficzne przedstawienie wyników, w którym każda kategoria zmiennej
   jest reprezentowana przez słupek, którego długość pozostaje w proporcji
      do odpowiadającej jej wartości liczbowej lub logarytmu tej wartości.

                            Wykres słupkowy grupowany (bar chart, grouped)

         Wykres słupkowy przedstawiający wartości liczbowe dwu zmiennych w
      postaci połączonych ze sobą słupków reprezentujących jedną zmienną i
   oddzielonych od siebie grup słupków reprezentujących drugą zmienną. Np.
        Słupki zapadalności w różnych tygodniach pogrupowane w kategoriach
                                                                    wieku.

                            Wykres słupkowy odchyleń (deviation bar chart)

       Zawiera słupki dodatnich lub ujemnych odchyleń od linii podstawowej
                                                      (normy, odniesienia)

                    Wykres słupkowy procentowy (bar chart, 100% component)

         Zawiera kolumny tej samej wysokości (100%) podzielone na segmenty
      odpowiadające różnym zmiennym lub kategoriom wartości danej zmiennej
                                                dopełniającym się do 100%.

                                               Wykres tyczek (forest plot)

       Wykres przedstawiający dane dotyczące jednej wielkości pochodzące z
           różnych źródeł,  stosowany w metaanalizie lub w systematycznych
   przeglądach literatury. Ma postać szeregu pionowych lub poziomych linii
        (odpowiadających przedziałom ufności poszczególnych oszacowań), na
                          których punktami zaznaczono wartości parametru..

                          Wynik fałszywie dodatni (false- positive result)

     Dodatni wynik testu lub innego badania uzyskany u osoby, która nie ma
      cechy (choroby) będącej przedmiotem badania. Dotyczy też osób, które
    nie mając badanej choroby  pasują do definicji przyjętych w nadzorze w
    przypadku zbyt szerokiej definicji. Wyniki fałszywie dodatnie stanowi
   błąd swoistości testu lub nadzoru epidemiologicznego, szczególnie ważny
      w przypadku chorób rzadkich, gdyż przy danym poziomie swoistości ich
       bezwzględna liczba rośnie proporcjonalnie do odsetka osób zdrowych.
       Wyniki fałszywie dodatnie stanowią również błąd dodatniej predykcji
                                                                    testu.

                           Wynik fałszywie ujemny (false- negative result)

    Ujemny wynik testu lub innego badania uzyskany u osoby, która ma cechę
       (chorobę) będącą przedmiotem badania. Dotyczy też osób, które mając
            badaną chorobę nie pasują do definicji przyjętych w nadzorze w
   przypadku zbyt wąskiej definicji. Wyniki fałszywie ujemne stanowią błąd
        czułości testu lub nadzoru epidemiologicznego. Przy danym poziomie
                 czułości ich bezwzględna liczba rośnie proporcjonalnie do
                                                rozpowszechnienia choroby.

     Wynik odbiegający, wartość odbiegajaca obserwacja odstająca (outlier)

        Wynik znacznie różniący się od pozostałych obserwacji uzyskanych w
                                                                  badaniu.

             Wynikanie (wnioskowanie) statystyczne (statistical inference)

      Zbiór reguł dotyczących uogólniania wyników badania próby losowej na
             całą populację, obejmujący weryfikację hipotez statystycznych
      (przypuszczeń dotyczących rozkładów jakim podlegają dane), estymację
            nieznanych wartości parametrów rozkładu oraz szacowanie błędów
   wynikających zastosowanych procedur. Wyniki wnioskowania statystycznego
                     są  zawsze określone z pewnym marginesem niepewności.


                                Zachorowania (incident cases) p. przypadek


                                                     Zakażenie (infection)

   Inwazja tkanek organizmu przez czynnik zakaźny nienależnie od tego, czy
     wywołuje chorobę. W przyjętej w Polsce terminologii zakażenie dotyczy
      bakterii, wirusów i grzybów, natomiast w przypadku pasożytów używane
                                             jest określenie zarażenie, p.

                                                  Zakłócenie (confounding)


        Odchylenie zależności między narażeniem a efektem zdrowotnym przez
        trzecią zmienną, która pozostaje w związku statystycznym zarówno z
      narażeniem, jak i efektem, pozostając poza drogą wpływu narażenia na
                                                                    efekt.

     Metody analityczne eliminacji wpływu czynników zakłócających opieraj
         się na stratyfikacji badanych prób tak, aby porównywane grupy nie
              różniły się pod względem obecności lub nieobecności czynnika
                                  zakłócającego wśród zmiennych narażenia.

                                                            Zakres (range)

         Przedział liczbowy ograniczony najmniejszą i największa wartości
                                                                 zmiennej.

                    Zakres / odstęp międzykwartylowy (interquartile range)

    Miara rozrzutu reprezentująca połowę obserwacji, mierzona jako różnica
    między trzecim kwartylem (75. percentylem), a pierwszym kwartylem (25.
                                      percentylem), por. wykres pudełkowy.

                                        Zależna zmienna p. zmienna zależna


                                                   Zapadalność (incidence)

             Miara częstości występowania chorób, stanowiąca iloraz nowych
         zachorowań, które pojawiły się w określonym przedziale czasowym w
             określonej populacji w stosunku do liczebności tej populacji.

             Zapadalność epidemiczna p. zapadalność w ognisku epidemicznym


               Zapadalność skumulowana (cumulative incidence) p. proporcja
                                                              zapadalności


             Zapadalność w ognisku epidemicznym (attack rate) p. proporcja
                                                              zapadalności

        Forma zapadalności, która stanowi stosunek nowych przypadków danej
   choroby występujących w populacji, która jest narażona na ostre choroby
         w stosunkowo krótkim okresie czasu np. w ognisku epidemicznym, do
   liczebności tej populacji na początku epidemii. Zazwyczaj wyrażana jest
                     jako odsetek nowych zachorowań w populacji narażonych

        Zapadalność wtórna w ognisku epidemicznym (attack rate, secondary)

     Zapadalność wśród kontaktów znanych przypadków pierwotnych w ognisku.

                                                 Zaraźliwość (infectivity)

       Zdolność czynnika zakaźnego do wywołania choroby mierzona proporcj
       osób, które zachorowały, w stosunku do tych, które były narażone na
                                                          czynnik zakaźny.

                                                    Zaraźliwy (contagious)

    O chorobie zakaźnej: zdolna do szerzenia się na inne osoby w kontakcie
   bezpośrednim. O czynniku zakaźnym: zdolny do bycia przenoszonym z osoby
                                                  chorej na osoby podatne.

                                                   Zarażenie (infestation)

          Inwazja tkanek organizmu przez pasożyta nienależnie od tego, czy
                                                         wywołuje chorobę.

                                                          Zdrowie (health)

     Stan pełnej fizycznej, mentalnej i społecznej sprawności, a nie tylko
                   nieobecność choroby lub innego ograniczenia fizycznego.

                                                 Zespół objawów (syndrome)

       Zbiór objawów charakteryzujących chorobę lub stan zdrowia. Niekiedy
      odnosi się do stanu mogącego mieć jedną z wielu przyczyn, np. zespół
                                                  przewlekłej męczliwości.

                                                    Zjadliwość (virulence)

          Zdolność czynnika zakaźnego wywołanie ciężkiej choroby, mierzona
       odsetkiem osób zakażonych, u których choroba ma przebieg ciężki lub
                                                      prowadzi do śmierci.

                                                        Zmienna (variable)

    Charakterystyka, cecha lub zdarzenie, którym można przypisać nazwy lub
                            liczby i które mogą przybierać różne wartości.

                                      Zmienna ciągła (continuous variable)

           Zmienne, które mogą przyjmować wszystkie wartości z określonego
                                           przedziału liczb rzeczywistych.

                                     Zmienna dyskretna (discrete variable)

        Zmienna,  która przyjmuje skończona liczbę wartości liczbowych lub
    opisowych. Przykładami opisowych zmiennych dyskretnych są grupy wieku,
             grupy zawodowe, płeć, przynależność etniczna etc. Szczególnym
      przykładem zmiennej dyskretnej jest podział dychotomiczny obejmujący
   tylko dwie możliwości, np. przynależność do zbioru lub jej brak, prawda
                                                                  i fałsz.

                                    Zmienna kardynalna (cardinal variable)

    Zmienna w której występują stałe odstępy między kolejnymi wartościami.
      Można na nich wykonywać działania dodawania i odejmowania. Wszystkie
         zmienne kardynalne są zmiennymi porządkowymi. Przykładem zmiennej
                                      kardynalnej jest liczebność zbiorów.

                              Zmienna kategoryczna  (categorical variable)

   Rozszerzone pojęcie zmiennej dyskretnej obejmujące również wartości nie
                                                  liczbowe np. płeć, rasa.

                                 Zmienna niezależna (independent variable)

     W matematyce zmienna „x” stanowiąca argument funkcji. W epidemiologii
           reprezentuje zmienne analizy np. narażenia lub czas wystąpienia
          zdarzenia. Na wykresach zmienna niezależna jest skalowana na osi
                     poziomej wykresu współrzędnych – odciętej (abscissa).

                                      Zmienna nominalna (nominal variable)

     Zmienne dyskretne służące do oznaczenia poszczególnych kategorii osób
     lub przedmiotów. Zmiennych nominalnych, jak płeć czy rasa, nie możemy
         uporządkować w szereg według kryterium większości lub następstwa.
      Zmienne nominalne wskazują jedynie przynależność do jakiegoś zbioru.

                                     Zmienna porządkowa (ordinal variable)

          Zmienne, które można uporządkować, ale nie zawsze można określić
            różnice między kolejnymi wartościami. Na przykład ból może być
    niewielki, wyraźny, silny, bardzo silny, nie do zniesienia. Ale nie ma
     podstaw, aby podawać różnicę między bólem silnym, a nie do zniesienia

                                         Zmienna sztuczna (dummy variable)

        Zmienna zawierająca dwie wartości „1” i „0” oznaczające posiadanie
     danej cechy lub jej nie posiadanie, prawdę lub fałsz. Jest to odmiana
           zmiennej dyskretnej stosowanej w podziałach dychotomicznych, p.

                   Zmienna wynikowa (outcome variable, indicator variable)

   Jest tą zasadniczą charakterystyką, której dotyczy badanie. Może to być
    choroba, lub jej zejście: wyleczenie, śmierć czy stan przewlekły, może
               to być rezultat zabiegów rehabilitacyjnych lub oświatowych.

                                      Zmienna zależna (dependent variable)

          W matematyce jest to zmienna, zwykle oznaczana literą „y”, która
            stanowi funkcję innej zmiennej (niezależnej).  W epidemiologii
   określenie to jest stosowane do wyników badań (outcome), które stanowi
    funkcje zmiennych analizy (niezależnych). Na wykresach zmienna zależna
     jest zwykle skalowana na osi pionowej wykresu współrzędnych – rzędnej
                                                               (ordinate).

                          Zmienne analizy (analysis variables, predictors)

              Są to zmienne, których związek przyczynowy lub tylko związek
      statystyczny ze zmienną wynikową jest badany. Zwykle zmienne analizy
          stanowią jakościowe lub ilościowe określenia czynników narażenia
                                                               (exposure).

           Znamienność (istotność) statystyczna (statistical significance)

        Cecha wyniku analizy statystycznej określająca siłę związku między
       badanymi zmiennymi. Wynik uznajemy za znamienny (odrzucamy hipotezę
        zerową), gdy prawdopodobieństwo testowe p odpowiadające obliczonej
   wartości statystyki testowej jest mniejsze od z góry założonego poziomu
                                                         istotności („α”).

                                                        Zoonoza (zoonosis)

             Choroba odzwierzęca. Jedna z chorób zakaźnych, które mogą być
                                         przenoszone ze zwierząt na ludzi.

                                        Związek statystyczny (association)

   Stwierdzone za pomocą testów statystycznych powiązanie między zmiennymi
    reprezentującymi badane cechy lub częstości występowania badanych cech
     albo zdarzeń na określonym z góry poziomie znamienności (istotności).

                                    Źródło zakażenia (source of infection)

    Osoba, zwierzę, przedmiot lub substancja z której czynnik zakaźny jest
                                             przenoszony na osobę podatną.


   Webdesign SG24 Copyright © Przegląd Epidemiologiczny 2013

   Strona finansowana ze środków Ministra Nauki i Szkolnictwa Wyższego w
   ramach Programu Index Plus 2012.
