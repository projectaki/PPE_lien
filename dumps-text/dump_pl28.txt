   #RSS 2.0 Atom 1.0

   Home
     * Strona główna
     * O Radzie
     * Regulamin Rady
     * Zespoły Rady
     * Kalendarium
     * Publikacje
     * Konferencje i dyskusje naukowe
     * Fora Kultury Słowa
     * Dokumenty Rady
     * Działalność Rady w związku z ustawą o języku polskim
     * Członkostwo w EFNIL
     * Patronaty merytoryczne i honorowe
     * Kontakt
     * - - - - - - - - (2)
     * Uchwały ortograficzne
     * Porady językowe
     * Opinie o imionach
     * Zalecenia dla urzędów stanu cywilnego
     * - - - - - - - - (3)
     * Poradnie językowe
     * Słowniki i poradniki językowe
     * - - - - - - - -
     * Międzynarodowy Dzień Języka Ojczystego
     * Ogólnopolskie Dyktando
     * Ambasador Polszczyzny
     * Kampania „Ty mówisz – ja czuję. Dobre słowo – lepszy świat”
     * Kampania „Ojczysty – dodaj do ulubionych”
     * - - - - - - -
     * English English
     * Deutsch Deutsch
     * Information about the Council for the Polish Language in EU
       languages Information about the Council for the Polish Language in
       EU languages

   Szukaj... _________________________ (BUTTON) Szukaj
   Logo Polskiej Akademii Nauk
   Logo Rady Języka Polskiego
   Zrealizowano ze Środków Ministerstwa Kultury i Dziedzictwa Narodowego

Publikacja „Logopedia jako nauka. Przedmiot i metodologia badań”

   logopedia jako nauka tom I okładka

   Tom dostepny jest TU.

   W listopadzie 2023 roku nakładem wydawnictw Polskiej Akademii Nauk
   ukazała się książka „Logopedia jako nauka. Przedmiot i metodologia
   badań” pod redakcją prof. Jolanty Panasiuk. Publikacja jest pokłosiem
   ogólnopolskiej konferencji naukowej, która odbyła się online w dniach
   20–21 września 2021 roku w ramach działalności Zespołu Rozwoju i
   Zaburzeń Mowy RJP. Celem publikacji jest przedstawienie dotychczasowych
   podejść metodologicznych w badaniu języka w normie biologicznej i w
   zaburzeniach. Problematyka prezentowanych zagadnień ujęta została w
   cztery bloki tematyczne: „Aspekty metodologiczne”, „Teoretyczne
   podstawy postępowania logopedycznego”, „Perspektywy badawcze” oraz
   „Dygresja. Z zagadnień współczesnej komunikacji językowej”. Publikacja
   jest pierwszym tomem serii wydawniczej „Logopedia jako Nauka” i
   jednocześnie otwarciem dyskusji nad metodologią wielospecjalistycznych,
   interdyscyplinarnych i transdyscyplinarnych badań nad uwarunkowaniami
   rozwoju i zaburzeń mowy. Stanowi też kolejny krok w drodze do
   wyodrębnienia się logopedii jako osobnej dyscypliny naukowej.


Publikacja „Język podręczników szkolnych w kontekście ich funkcji
dydaktycznych”

   W listopadzie 2023 roku nakładem wydawnictw Polskiej Akademii Nauk
   ukazała się publikacja „Język podręczników szkolnych w kontekście ich
   funkcji dydaktycznych” autorstwa prof. Danuty Krzyżyk (przewodniczącej
   Zespołu Dydaktycznego RJP) oraz prof. Heleny Synowiec (członkini
   Zespołu Dydaktycznego RJP). Książka jest podzielona na siedem części,
   zawierających analizę językowej warstwy podręczników szkolnych pod
   kątem m.in.: budowy tytułów podręczników szkolnych, poziomu
   zrozumiałości tekstów, sposobów konstruowania pytań i poleceń w
   podręcznikach, problemu dialogowości w książkach dla ucznia oraz
   poprawności językowo-stylistycznej, ortograficznej i interpunkcyjnej.
   Praca jest wynikiem wieloletnich badań Autorek nad podręcznikami
   szkolnymi, w tym analiz opracowanych w ramach „Sprawozdań o stanie
   ochrony języka polskiego” dla Rady Języka Polskiego (za lata 2005–2007
   i 2008–2009), Zespołu Dydaktycznego RJP i Komisji Polskiej Akademii
   Umiejętności do Oceny Podręczników Szkolnych. Publikacja ma skłonić do
   refleksji nad językiem i stylem podręczników te instytucje, które s
   odpowiedzialne za poziom materiałów edukacyjnych, a także podnieść
   świadomość dydaktyczną i językową autorów, redaktorów podręczników i
   nauczycieli.

   Publikacja jest dostępna TU.
   Język podręczników szkolnych okładka

Stanowisko Rady Języka Polskiego przy Prezydium PAN w sprawie stanu debaty
publicznej

   Stanowisko Rady Języka Polskiego przy Prezydium PAN
   w sprawie stanu debaty publicznej

   Rada Języka Polskiego wyraża najgłębszy niepokój z powodu dramatycznego
   stanu polskiej debaty publicznej obserwowanego m.in. podczas ostatniej
   kampanii wyborczej. Uwolniono w niej nienawiść i inne skrajnie
   negatywne emocje, przekroczono granice do tej pory nieprzekraczalne.
   Nawet największe różnice poglądów, przekonanie o słuszności własnego
   programu i racji moralnych nie mogą prowadzić do odczłowieczenia
   przeciwnika politycznego, odmawiania mu prawa do szczerych intencji,
   uczciwości, patriotyzmu. Przemoc symboliczna, w tym słowna, może
   prowadzić w podzielonym społeczeństwie do przemocy realnej.

   W ostatniej kampanii odwoływano się wprost do wyglądu konkretnych osób,
   zarzucano konkurentom zagraniczne inspiracje, a nawet zdradę, określano
   ich jako personifikację czystego zła. Atakowano sąsiednie narody,
   mniejszości i inne grupy ludzkie, uprzedmiotowiono kobiety.
   Zawłaszczano w sposób niegodny słowa sztandarowe polskiej wspólnoty
   narodowej, odmawiając prawa do nich tym, którzy myślą inaczej. Te i
   inne brutalne strategie można było znaleźć w oficjalnych wystąpieniach
   wielu doświadczonych polityków, decydujących o losach kraju.

   Dehumanizacja przeciwnika w przemówieniu politycznym sformułowana w
   języku literackim nie jest mniej groźna niż emocjonalne, nawet wulgarne
   hasło wykrzyczane na marszu protestu. Choć wulgaryzmy nie pojawiały się
   w przemówieniach polityków w ostatniej kampanii, to także one wnosz
   agresję do debaty publicznej, nawet  jeśli ukrywa się je pod gwiazdkami
   w mediach społecznościowych czy na transparencie.

   Nie ma usprawiedliwienia dla brutalności, dehumanizacji przeciwników i
   szerzenia nienawiści. Przyszedł czas na racjonalną rozmowę, bo pilnie
   potrzebujemy działań, słów i symboli prowadzących do odbudowania
   zagrożonej wspólnoty.

   7 listopada 2023 r.

Pożegnanie prof. Michała Głowińskiego

   Z wielkim smutkiem żegnamy

   prof. dr. hab. Michała Głowińskiego

   wybitnego historyka i teoretyka literatury, członka Rady Języka
   Polskiego przy Prezydium PAN
   w latach 2007–2022.

   Rodzinie składamy wyrazy najszczerszego współczucia.

Pożegnanie red. Agnieszki Strzemińskiej

   red. Agnieszka Strzemińska Zdjęcie: Sylwia Rudolf

   Z ogromnym żalem przyjęliśmy wiadomość  o śmierci red. Agnieszki
   Strzemińskiej, członkini Rady Języka Polskiego.

   Odeszła ceniona dziennikarka, propagatorka pięknej polszczyzny, przez
   ponad trzy dekady związana z Radiem Katowice. W swojej pracy niezwykle
   profesjonalna i rzetelna, ale też uważna na drugiego człowieka. Od lat
   z mikrofonem towarzyszyła wydarzeniom organizowanym
   i współorganizowanym przez Radę Języka Polskiego (Kongresowi Języka
   Polskiego, Forom Kultury Słowa, Ogólnopolskim Konkursom Ortograficznym
   DYKTANDO, gali Ambasadora Polszczyzny).


   Niespełna dwa miesiące temu Radio Katowice opublikowało reportaż Jej
   autorstwa „Hospicjum znaczy miłość”, w którego zapowiedzi czytamy:
   „Świat jest piękny. Żyjemy pełnią życia i nie myślimy o sprawach
   ostatecznych. Dziś chcemy Państwa na chwilę zatrzymać, pokazać życie
   rownolegle …” – wiadomość o śmierci Agnieszki Strzemińskiej zatrzymała
   nas wszystkich. I trwamy w tym zatrzymaniu, nie dowierzając, że już nie
   zrealizujemy wspólnie żadnego projektu. A jej głos usłyszymy tylko
   z archiwalnych nagrań.

   Rodzinie i Bliskim składamy najszczersze wyrazy współczucia.
   Rada Języka Polskiego
    1. Pożegnanie prof. Agnieszki Choduń
    2. XIII Forum Kultury Słowa
    3. Publikacja „Ty mówisz – ja czuję. Dobre słowo – lepszy świat”
    4. Program konferencji XIII Forum Kultury Słowa „Świadomość językowa
       dawniej i dziś”
    5. Debata z okazji Międzynarodowego Dnia Języka Ojczystego „Język a
       wojna”
    6. Posiedzenie sejmowej KKiŚP na temat „Sprawozdania o stanie języka
       polskiego za lata 2018–2019. Status języka polskiego w nauce”
    7. Publikacja „Headlines of the Public Television News Service in
       Poland from 2016 to 2017. A Pragmatic Linguistic Analysis”
    8. Pożegnanie Profesora Stanisława Gajdy
    9. Ogólnopolski Konkurs Ortograficzny „Dyktando 2022”
   10. Pożegnanie Profesora Wojciecha Chlebdy
   11. Sprawozdanie o stanie ochrony języka polskiego za lata 2018–2019
   12. Opinia Rady Języka Polskiego w sprawie wyrażeń „w Ukrainie” / „do
       Ukrainy” i „na Ukrainie” / „na Ukrainę”
   13. Kondolencje
   14. Pożegnanie Profesora Zenona Leszczyńskiego
   15. Wyrażenia „do Ukrainy”, „w Ukrainie”

     *
     *
     * 1
     * 2
     * 3
     * 4
     * 5
     * 6
     * 7
     * 8
     * 9
     * 10
     *
     *

   © Rada Języka Polskiego 2007 | projekt: www.szasza.pl

   Template for J! 3.5 by Mateusz P
