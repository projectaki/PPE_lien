    [tr?id=1158085791672872&ev=PageView&noscript=1]


   Trwa ładowanie...


   Trwa zapisywanie na newsletter...

     * Przejdź do nawigacji
     * Przejdź do treści
     * Przejdź do stopki

   Portal Funduszy Europejskich - Strona główna
   Serwis Komisji Europejskiej

     *
     * Menu Szukaj w serwisie

     *
     * Skorzystaj
     *
     * O funduszach
     *
     * Wiadomości
     *
     * Punkty Informacyjne
     *

     * Szukaj w serwisie
     * Serwisy programów

   Zamknij Szukaj
   ____________________
   Szukaj

   Zamknij
   Programy krajowe 2021-2027
     * Nowoczesna Gospodarka
     * Infrastruktura, Klimat, Środowisko
     * Rozwój Społeczny
     * Rozwój Cyfrowy
     * Polska Wschodnia
     * Pomoc Techniczna
     * Interreg
     * Rybactwo

   Programy krajowe 2014-2020
     * Inteligentny Rozwój
     * Infrastruktura i Środowisko
     * Wiedza Edukacja Rozwój
     * Polska Cyfrowa
     * Polska Wschodnia
     * Pomoc Techniczna
     * Europejska Współpraca Terytorialna

   Programy regionalne 2021-2027 dla województwa
     * dolnośląskiego
     * kujawsko-pomorskiego
     * lubelskiego
     * lubuskiego

     * łódzkiego
     * małopolskiego
     * mazowieckiego
     * opolskiego

     * podkarpackiego
     * podlaskiego
     * pomorskiego
     * śląskiego

     * świętokrzyskiego
     * warmińsko-mazurskiego
     * wielkopolskiego
     * zachodniopomorskiego

   Programy regionalne 2014-2020 dla województwa
     * dolnośląskiego
     * kujawsko-pomorskiego
     * lubelskiego
     * lubuskiego

     * łódzkiego
     * małopolskiego
     * mazowieckiego
     * opolskiego

     * podkarpackiego
     * podlaskiego
     * pomorskiego
     * śląskiego

     * świętokrzyskiego
     * warmińsko-mazurskiego
     * wielkopolskiego
     * zachodniopomorskiego

   Strona główna

Słownik

     * A
     * B
     * C
     * D
     * E
     * F
     * G
     * H
     * I
     * J
     * K
     * L
     * Ł
     * M
     * N
     * O
     * P
     * Q
     * R
     * S
     * T
     * U
     * V
     * W
     * Y
     * Z

Wpisz szukany wyraz Uwaga! Zmiana w polach formularza powoduje automatyczne
odświeżenie się listy elementów w dalszej części strony

   ____________________
   Szukaj

A

     * Analiza SWOT
       Metoda pozwalająca przeanalizować atuty i słabości regionu wobec
       szans i zagrożeń stwarzanych przez otoczenie. Skrót SWOT pochodzi
       od pierwszych liter angielskich słów: strengths (mocne strony),
       weaknesses (słabe strony), opportunities (szanse), threats
       (zagrożenia).
     * Audyt
       Ogół działań, poprzez które uzyskuje się niezależną ocenę
       funkcjonowania instytucji, legalności, gospodarności, celowości,
       rzetelności. Audyt jest zazwyczaj wykonywany przez odrębną komórkę,
       podporządkowaną bezpośrednio kierownikowi instytucji (audyt
       wewnętrzny) lub przez podmiot zewnętrzny (audyt zewnętrzny).

B

     * B+R
       Badania (B) + rozwój (R), działalność badawczo-rozwojowa służąca
       zmniejszaniu różnic technologicznych między regionami i tworzeniu
       lepszych warunków równej konkurencji.
     * B+R+I
       Badania (B) + rozwój (R) + innowacje (I), działalność twórcza
       obejmująca badania naukowe lub prace rozwojowe, podejmowana w
       sposób systematyczny w celu zwiększenia zasobów wiedzy oraz
       wykorzystania zasobów wiedzy do tworzenia nowych zastosowań oraz
       działalność polegającą na opracowaniu nowej technologii i
       uruchomieniu na jej podstawie wytwarzania nowych lub znacząco
       ulepszonych towarów, procesów lub usług.
     * Back-office
       Zaplecze administracyjne lub procesy pomocnicze w organizacji w
       tym. Może obejmować takie funkcje jak: wsparcie IT, procesy
       finansowo-księgowe, zarządzanie danymi czy zasobami ludzkimi.
     * BAT (Best Available Techniques)
       Najlepsze dostępne metody - najbardziej efektywny oraz zaawansowany
       poziom rozwoju technologii i metod prowadzenia danej działalności,
       wykorzystywany jako podstawa ustalania granicznych wielkości
       emisyjnych, mających na celu eliminowanie emisji lub, jeżeli nie
       jest to praktycznie możliwe, ograniczanie emisji i wpływu na
       środowisko jako całość, z tym że pojęcie: "technika" oznacza
       zarówno stosowaną technologię, jak i sposób, w jaki dana instalacja
       jest projektowana, wykonywana, eksploatowana oraz likwidowana,
       "dostępne techniki" oznacza techniki o takim stopniu rozwoju, który
       umożliwia ich praktyczne zastosowanie w danej dziedzinie przemysłu,
       z uwzględnieniem warunków ekonomicznych i technicznych oraz
       rachunku kosztów inwestycyjnych i korzyści dla środowiska, a które
       to techniki prowadzący daną działalność może uzyskać, "najlepsza
       technika" oznacza najbardziej efektywną technikę w osiąganiu
       wysokiego ogólnego poziomu ochrony środowiska jako całości.
     * Beneficjent
       Podmiot publiczny lub prywatny oraz osoba fizyczna, odpowiedzialne
       za inicjowanie lub inicjowanie i wdrażanie operacji; w kontekście
       programów pomocy państwa „beneficjent” oznacza podmiot, który
       otrzymuje pomoc.
     * Beneficjent końcowy
       Instytucja lub firma publiczna i prywatna odpowiedzialna za
       zlecanie operacji. W przypadku programów pomocy beneficjentami
       końcowymi są instytucje, które przyznają pomoc. Występują dwa
       rodzaje beneficjentów końcowych: instytucje wdrażające i ostateczni
       odbiorcy pomocy.
     * Beneficjent pomocy
       Podmiot prowadzący działalność gospodarczą bez względu na formę
       organizacyjno-prawną oraz sposób finansowania, który otrzymał pomoc
       publiczną.
     * Biała Księga
       W terminologii Unii Europejskiej to dokument, który zawiera
       opracowane na poziomie Wspólnoty Europejskiej koncepcyjne
       propozycje w odniesieniu do określonych dziedzin polityki i
       obejmujące propozycje legislacyjne.
     * Biznesplan
       Narzędzie planistyczne wykorzystywane przy ocenie opłacalności
       przedsięwzięć gospodarczych. Sporządzany na potrzeby wewnętrzne
       firmy, jest także narzędziem komunikacji zewnętrznej – m.in. w celu
       pozyskania źródeł finansowania inwestycji. Kompleksowy spis celów
       oraz zadań, jakie stawia się przed przedsiębiorstwem. Jego
       elementami są m.in. analiza finansowa, analiza rynku, analiza SWOT.
       Treść biznesplanu powinna: - odzwierciedlać aktualną, rzeczywist
       sytuację analizowanego podmiotu gospodarczego z różnych punktów
       widzenia (finansowego, produkcyjnego itd.), - uwzględniać otoczenie
       przedsiębiorstwa, w tym analizę rynku, - prezentować kadrę
       przedsiębiorstwa, jej kwalifikacje, doświadczenie, umiejętności
       itd., - przedstawiać stosowane technologie produkcji, ich
       energochłonność lub inne istotne z punktu widzenia przedsiębiorstwa
       elementy, np. wpływ na środowisko naturalne, - być napisana
       językiem zrozumiałym dla odbiorcy (potencjalnego inwestora),
       niezbyt obszerna. Biznesplan często jest załącznikiem wymaganym
       przy ubieganiu się o dofinansowanie z Funduszy Europejskich.
     * Budżet Unii Europejskiej
       Plan dochodów i wydatków Unii Europejskiej sporządzany na okresy
       roczne, a także na okresy programowania. Na dochody budżetu UE
       (tzw. środki własne UE) składają się: tradycyjne środki własne (tj.
       opłaty rolne oraz cła), środek własny obliczony na podstawie VAT
       oraz środek własny obliczony na bazie dochodu narodowego brutto
       (DNB).

C

     * Cele
       Określenie w fazie wstępnej przygotowania projektu, planowanych
       efektów, jakie ma przynieść dane działanie o charakterze
       publicznym.
     * Cele polityki strukturalnej Unii Europejskiej
       Cele służące osiągnięciu spójności społeczno-gospodarczej Unii
       Europejskiej. Liczba i definicja celów polityki strukturalnej
       ulegają zmianom w kolejnych okresach budżetowych. W latach
       2014-2020 są dwa cele: Konkurecyjność regionalna i zatrudnienie
       oraz Europejska Współpraca Terytorialna
     * Centrum Projektów Polska Cyfrowa
       Wcześniej Władza Wdrażająca Programy Europejskie. Obecnie, CPPC
       realizuje w imieniu Rządu Rzeczypospolitej Polskiej zadania
       związane z zarządzaniem środkami funduszy strukturalnych Unii
       Europejskiej, środkami pochodzącymi z bezzwrotnej pomocy
       zagranicznej oraz środkami innych programów powierzonych jej do
       realizacji.
     * Certyfikacja wydatków
       Czynność dokonywana w ramach systemu kontroli finansowej przez
       instytucję płatniczą w stosunku do operacji finansowych
       poczynionych przez instytucję zarządzającą i instytucje
       pośredniczące. Ma na celu potwierdzenie, czy wydatki na rzecz
       beneficjentów były ograniczone do okresu dopuszczalności kosztów,
       realizowane były zgodnie z obowiązującymi procedurami i czy
       dotyczyły uzgodnionych działań.
     * Conecting Europe Facility (CEF)
       Celem CEF jest przyspieszenie inwestycji o charakterze
       transeuropejskim w zakresie transportu, energii i cyfryzacji.
       Promuje również gospodarkę ekologiczną poprzez promowanie czystych
       środków transportu, szybkich połączeń szerokopasmowych i ułatwianie
       wykorzystania odnawialnych źródeł energii zgodnie ze strategi
       Europa 2020.

D

     * Decyzja
       Wspólnotowy akt prawny, wiążący dla poszczególnych instytucji,
       przedsiębiorstw i krajów członkowskich.
     * Delegowana Instytucja Płatnicza
       Podmiot/instytucja, której instytucja płatnicza deleguje cześć lub
       całość zadań i obowiązków związanych z przygotowywaniem i
       składaniem wniosków o płatności do Komisji Europejskiej.
     * Dialog obywatelski
       Formy kontaktu i współpracy pomiędzy sektorem publicznym a
       organizacjami pozarządowymi polegające na wzajemnym przekazywaniu
       sobie opinii, informacji czy ustaleń dotyczących celów,
       instrumentów i strategii wdrażania polityki publicznej
     * Dialog społeczny
       Formy kontaktu i współpracy pomiędzy sektorem publicznym a
       partnerami społecznymi w postaci związków zawodowych i organizacji
       pracodawców (dialog trójstronny) oraz pomiędzy partnerami
       społecznymi (autonomiczny). Prowadzony w formie
       zinstytucjonalizowanej (poprzez m.in. Trójstronną Komisję ds.
       Społeczno-Gospodarczych) i pozainstytucjonalnej (poprzez m.in.
       zawieranie układów zbiorowych pracy).
     * Długookresowa strategia rozwoju regionalnego kraju
       Dokument planistyczny określającym cele i kierunki rozwoju
       regionalnego państwa na okres 25 lat.
     * Dokumenty programowe
       Dokumenty w postaci programów lub planów rozwoju, opracowywane dla
       potrzeb wydatkowania środków wstępnie przyznanych (alokowanych)
       danemu obszarowi lub sektorowi przez Komisję Europejską w ramach
       Funduszy Europejskich i towarzyszących im środków krajowych.
       Określają m.in. cele i główne kierunki wydatkowania środków na
       podstawie analizy aktualnej sytuacji i trendów rozwojowych danego
       obszaru lub sektora, kryteria i sposoby realizacji konkretnych
       projektów, osoby i instytucje odpowiedzialne za wykonanie
       określonych zadań oraz szacowaną wielkość i rozbicie środków z
       uwzględnieniem współfinansowania ze wszystkich osiągalnych źródeł
       budżetowych. Do dokumentów takich zaliczamy: programy, regionalne
       programy.
     * Dostępność (availability)
       Cecha informacji i usług polegająca na tym, że informacje i usługi
       są faktycznie prezentowane i świadczone oraz istnieje możliwość
       niezawodnego i wygodnego dostępu do nich, w szczególności przez
       internet
     * Dostępność (accessibility)
       cecha informacji i usług (w tym: usług cyfrowych) polegająca na
       tym, że informacje i usługi są prezentowane i świadczone w sposób
       dostosowany do możliwości percepcyjnych różnych typów odbiorców
     * Dyrekcja Generalna ds. Polityki Regionalnej (DG Regio)
       Departament Komisji Europejskiej, odpowiedzialny za zmniejszanie
       społeczno-gospodarczych zróżnicowań pomiędzy regionami Unii. Jej
       zadaniem jest m.in. przydzielenie środków pochodzących z
       Europejskiego Funduszu Rozwoju Regionalnego na potrzeby rozwoju
       regionów wchodzących w skład państw członkowskich.
     * Dyrektywa kosztowa
       Dyrektywa Parlamentu Europejskiego i Rady 2014/61/UE z dnia 15 maja
       2014 r. w sprawie środków mających na celu zmniejszenie kosztów
       realizacji szybkich sieci łączności elektronicznej. Celem dyrektywy
       jest określenie pewnych minimalnych praw i obowiązków mających
       zastosowanie w całej Unii, tak aby ułatwić realizację szybkich
       sieci łączności elektronicznej i koordynację między sektorami.
       Rozwiązania te mają zapewniać minimum równych warunków działania,
       przy jednoczesnym poszanowaniu dla najlepszych praktyk i środków
       przyjmowanych na szczeblu krajowym i lokalnym.
     * Dyrektywy
       Forma aktów prawnych Wspólnoty. Jest prawnie wiążąca, jeśli chodzi
       o realizację celu i terminu działania. Pozostawia jednak adresatom
       swobodę wyboru środków i metod jej wdrożenia w narodowe systemy
       prawne.
     * Działanie
       Część programu operacyjnego albo część priorytetu, w ramach której
       wnioskodawcy mogą realizować swoje projekty.
     * Dziedzina interwencji
       Obszar tematyczny / dziedzina gospodarki wymagająca wsparcia z
       Funduszy Europejskich w celu podniesienia poziomu rozwoju lub
       innowacyjności, np. inwestycje w gospodarstwach rolnych, usługi dla
       przemysłu turystycznego, budowa dróg.

E

     * E-administracja
       Elektroniczna administracja to wykorzystanie technologii
       informatycznych i telekomunikacyjnych w administracji publicznej. W
       ramach elektronicznej administracji zakłada się zmiany oraz
       usprawnienia organizacyjne, szeroką modernizację oraz optymalizację
       procesów administracyjnych pod kątem efektywności.
     * EBI - Europejski Bank Inwestycyjny
       Bank powołany na mocy Traktatu Rzymskiego mający służyć
       finansowaniu rozwoju gospodarczego wspólnoty. Podstawowym zadaniem
       EBI jest równoważenie i stabilizacja wspólnego rynku poprzez
       udzielanie pożyczek i gwarancji kredytów, przyznawanych przez inne
       banki, które następnie są wykorzystywane we wszystkich sektorach
       gospodarczych (przede wszystkim w telekomunikacji, transporcie,
       przemyśle, energetyce oraz ochronie środowiska).
     * Efekt dźwigni
       Efekt zachodzący wówczas, gdy wraz z uruchomieniem środków
       publicznych na realizację pewnych działań wzrasta również
       zaangażowanie sektora prywatnego w ich finansowanie. Efekt pożądany
       z punktu widzenia interwencji Funduszy Europejskich
     * Efekt makroekonomiczny
       Efekt wywierany przez realizację programów współfinansowanych z
       Funduszy Europejskich na podstawowe wskaźniki makroekonomiczne.
       Instrumentem oceny efektu makroekonomicznego, stosowanym w Unii
       Europejskiej jest HERMIN.
     * Efektywność (wykorzystania środków)
       Kryterium ewaluacyjne porównujące wielkość nakładów na rzecz
       realizacji programu (np. finansowych, administracyjnych, ludzkich)
       z rzeczywistymi osiągnięciami.
     * EFI - Europejski Fundusz Inwestycyjny
       Fundusz powołany w 1994 roku w celu pomocy małym i średnim
       przedsiębiorstwom. Jego większościowym udziałowcem jest Europejski
       Bank Inwestycyjny, wraz z którym tworzy Grupę EBI. Zapewnia kapitał
       podwyższonego ryzyka małym i średnim przedsiębiorstwom (MŚP),
       zwłaszcza nowym i ukierunkowanym na nowe technologie. Udziela on
       gwarancji kredytowych instytucjom finansowym (np. bankom) na
       pożyczki udzielane przez nie MŚP.
     * Equal opportunity (Równość szans kobiet i mężczyzn)
       Jedna z zasad polityki spójności Unii Europejskiej, mająca na celu
       tworzenie takich samych szans oraz zapewnienie równego traktowania
       kobiet i mężczyzn we wszystkich aspektach życia społecznego,
       gospodarczego i przestrzennego.
     * Europa 2020
       Strategia na rzecz inteligentnego i zrównoważonego rozwoju
       sprzyjającego włączeniu społecznemu jest nowym, długookresowym
       programem rozwoju społeczno-gospodarczego Unii Europejskiej na lata
       2010-2020. Została zatwierdzona przez Radę Europejską 17 czerwca
       2010 r., zastępując w ten sposób realizowaną w latach 2000-2010
       Strategię Lizbońską. Nowa strategia otwiera dyskusję na temat
       przyszłości gospodarki wspólnotowej oraz kierunków rozwoju Unii
       Europejskiej, bazując na doświadczeniach i osiągnięciach Strategii
       Lizbońskiej. Trzy główne filary strategii to: rozwój innowacyjny,
       rozwój zrównoważony i rozwój sprzyjający włączeniu społecznemu.
     * Europejska Agenda Cyfrowa (EAC)
       Przyjęty przez Unię Europejską plan rozwoju sektora ICT do 2020
       roku. Celem dokumentu jest jak najlepsze wykorzystanie technologii
       informacyjno-komunikacyjnych (TIK) w celu przyspieszenia naprawy
       gospodarczej i stworzenia podstaw zrównoważonej przyszłości
       cyfrowej. Plan działania proponuje usunięcie istniejących
       przeszkód, aby maksymalnie wykorzystać potencjał TIK, i
       długoterminowe inwestycje w celu zminimalizowania problemów w
       przyszłości.
     * Europejski Bank Centralny
       Bank z siedzibą we Frankfurcie nad Menem, otwarty przez szefów
       ówczesnej 15 krajów Unii Europejskiej w czerwcu 1998 r.; kieruje
       polityką pieniężną państw Unii, w których obowiązuje waluta euro.
       Do jego zadań należy przede wszystkim: zarządzanie rezerwami
       walutowymi państw członkowskich, ustalanie poziomu stóp
       procentowych w strefie euro, przeprowadzanie operacji dewizowych i
       dbanie o sprawne działanie systemów płatniczych, decydowanie o
       emisji banknotów euro. Europejski Bank Centralny pełni również
       funkcje doradcze: może wyrażać opinię wobec organów UE i organów
       narodowych w kwestiach należących do zakresu jego kompetencji, jest
       on niezależny od jakichkolwiek wpływów politycznych.
     * Europejski Fundusz Morski i Rybacki
       Jeden z funduszy Unii Europejskiej za którego pośrednictwem jest
       realizowana wspólna polityka rybołówstwa całego terytorium UE.
       Wspiera wspólną politykę rybołówstwa w celu zapewnienia
       eksploatacji żywych zasobów wodnych i wsparcie dla akwakultury w
       celu zapewnienia trwałości w sensie gospodarczym, środowiskowym i
       społecznym.
     * Europejski Fundusz Rolny i Rozwoju Obszarów Wiejskich
       Jeden z funduszy, determinujący politykę UE odnośnie obszarów
       wiejskich, którego celem jest wspieranie rozwoju rolnictwa i
       obszarów wiejskich. Jest instrumentem wspólnej polityki rolnej i
       przyczynia się do: zwiększenia konkurencyjności sektora rolnego i
       leśnego, poprawy stanu środowiska naturalnego i krajobrazu, poprawy
       jakości życia na obszarach wiejskich oraz zwiększenia popierania
       różnicowania działalności gospodarczej.
     * Europejski Fundusz Rozwoju Regionalnego (EFRR)
       Jeden z funduszy strukturalnych Unii Europejskiej, którego zadaniem
       jest zmniejszanie dysproporcji w poziomie rozwoju regionów
       należących do Unii Europejskiej. Z EFRR pochodzi m.in. wsparcie
       inwestycji produkcyjnych i infrastrukturalnych oraz wsparcie
       udzielane małym i średnim przedsiębiorcom.
     * Europejski Fundusz Społeczny (EFS)
       Jeden z Funduszy Europejskich, którego głównym zadaniem jest rozwój
       społeczeństw w UE. Z EFS pochodzi m.in. wsparcie polityki rynku
       pracy, przeciwdziałanie wykluczeniu społecznemu, adaptacyjność i
       rozwój kadr, wyrównywanie szans na rynku pracy.
     * Europejski Komitet Ekonomiczno-Społeczny (ECOSOC)
       Organ doradczy i opiniodawczy Unii Europejskiej, powołany do życia
       w 1957 r. na mocy traktatu rzymskiego. Reprezentuje na forum
       unijnym przedstawicieli szeroko rozumianego zorganizowanego
       społeczeństwa obywatelskiego, wywodzących się z różnych grup
       zajmujących się działalnością gospodarczą i społeczną. Są to m.in.
       pracodawcy, związki zawodowe, rolnicy, konsumenci i pozostałe grupy
       interesów. Głównym zadaniem Komitetu jest sprawowanie funkcji
       doradczej wobec Rady Unii Europejskiej, Parlamentu Europejskiego i
       Komisji Europejskiej w kwestiach dotyczących polityki gospodarczej
       i społecznej. Komitetu nie można traktować jako lobby. Jest on
       stworzony do osiągania kompromisu między poszczególnymi grupami
       ekonomiczno-społecznymi i wydawania w miarę możliwości wspólnej
       opinii, nie zaś do promowania rozwiązań korzystnych tylko dla
       jednej strony.
     * Europejski Obszar Gospodarczy (EOG)
       Forma partnerstwa pomiędzy państwami członkowskimi Wspólnoty
       Europejskiej (później UE) a członkami EFTA (Europejskie
       Stowarzyszenie Wolnego Handlu). Utworzenie EOG miało na celu
       zacieśnienie więzi między obu instytucjami dzięki włączeniu państw
       EFTA do procesu tworzenia jednolitego rynku i rozszerzenia na
       państwa EFTA wspólnotowych polityk obejmujących transport, ochronę
       środowiska, rozwój i badania, kształcenie i edukację. Obecnie
       uczestnikami EOG jest 28 krajów członkowskich UE oraz 3 kraje EFTA
       (Islandia, Liechtenstein i Norwegia). Szwajcaria, pozostając
       członkiem EFTA, nie uczestniczy w EOG.
     * Europejskie fundusze strukturalne i inwestycyjne
       Środki finansowe wykorzystywane w celu wspierania i
       restrukturyzacji gospodarek krajów członkowskich Unii Europejskiej.
       Pochodzi z nich część środków przeznaczonych na realizację
       Programów Operacyjnych. Obecnie do funduszy strukturalnych i
       inwestycyjnych zaliczamy: Europejski Fundusz Społeczny, Europejski
       Fundusz Rozwoju Regionalnego, Fundusz Spójności, Europejski Fundusz
       Rolny na rzecz Rozwoju Obszarów Wiejskich, Europejski Fundusz
       Morski i Rybacki.
     * EUROSTAT
       Urząd Statystyczny Wspólnoty Europejskiej (usytuowany w
       Luksemburgu) zapewnia kompleksową obsługę instytucji unijnych i
       obywateli UE w zakresie informacji statystycznej. Gromadzi dane z
       krajów członkowskich i kandydujących, opracowuje i udostępnia
       oficjalne statystyki, spełniające standardy jakości, obiektywności,
       niezależności naukowej i tajemnicy statystycznej. Współpracuje z
       krajowymi urzędami statystycznymi w zakresie rozwoju statystyki.
     * E-usługa
       Usługi, których świadczenie odbywa się za pomocą Internetu, jest
       zautomatyzowane (może wymagać niewielkiego udziału człowieka) i
       zdalne. Od usługi w ujęciu tradycyjnym, e-usługę odróżnia brak
       udziału człowieka po drugiej stronie oraz świadczenie na odległość.
     * Ewaluacja
       Ocena/oszacowanie jakości (stopnia) realizacji programu (tzn. jego
       faktycznych rezultatów) w stosunku do wcześniejszych założeń (tzn.
       oczekiwanych efektów). W przeciwieństwie do monitorowania lub
       kontroli ewaluacja odnosi się do efektów długoterminowych
       (oddziaływania). Zasadniczym celem ewaluacji jest stałe ulepszanie
       skuteczności i efektywności programów realizowanych przez władze
       publiczne. Przeprowadzana jest w celu osiągnięcia pozytywnych
       efektów społecznych i gospodarczych związanych bezpośrednio z danym
       programem oraz zwiększania przejrzystości i promowania działań
       podejmowanych przez władze publiczne. Ewaluacja jest wykonywana
       jako: ewaluacja wstępna, ewaluacja w połowie okresu realizacji oraz
       ewaluacja końcowa.
     * Ewaluacja końcowa/ocena pełna
       Ewaluacja dokonywana po zakończeniu realizowanego programu lub
       projektu, której głównym celem jest określenie jego długotrwałych
       efektów, w tym wielkości zaangażowanych środków, skuteczności i
       efektywności pomocy. Głównym celem ewaluacji końcowej jest przede
       wszystkim dostarczenie informacji na temat długotrwałych efektów,
       powstałych w wyniku wdrażania danego programu lub realizacji
       projektu. W przypadku programów wiąże się ze sformułowaniem
       wniosków dotyczących kierunku polityki strukturalnej.
     * Ewaluacja on-going
       Ewaluacja dokonywana w dowolnym momencie realizacji programu lub
       projektu.
     * Ewaluacja wstępna/Ocena szacunkowa
       Ewaluacja przeprowadzana przed rozpoczęciem realizacji programu lub
       projektu. Jej podstawowym zadaniem jest zweryfikowanie
       długoterminowych efektów wsparcia, zawartych w przygotowanych
       dokumentach programowych lub zakładanych w projekcie. Zasadniczym
       celem ewaluacji wstępnej jest zwiększenie jakości planowanych
       działań poprzez udział w procesie programowania podmiotu
       niezależnego od instytucji programującej. Ewaluacja wstępna ma
       zapewnić, iż środki przeznaczane na realizację polityki
       zmniejszania różnic w poziomie rozwoju pomiędzy poszczególnymi
       regionami Unii Europejskiej zostaną wykorzystane w sposób
       gwarantujący osiągnięcie najlepszych efektów.
     * Ewaluacja/Ocena całościowa (globalna)
       Ewaluacja/Ocena całościowa to podstawowe narzędzie stosowane w
       polityce strukturalnej Unii Europejskiej. Przedmiotem ewaluacji
       globalnej jest cały program realizowany z udziałem wkładu
       finansowego Wspólnoty.
     * Ewaluacja/ocena w połowie okresu realizacji
       Ewaluacja dokonywana w trakcie realizowania programu. Jej celem
       jest oszacowanie stopnia osiągnięcia zakładanych celów w świetle
       wcześniej przeprowadzonej ewaluacji wstępnej, zwłaszcza pod
       względem dostarczonych produktów i osiągniętych rezultatów oraz
       określenie trafności zamierzeń w stosunku do aktualnych trendów
       społeczno-gospodarczych. Wyniki ewaluacji okresowej służ
       ewentualnym modyfikacjom dokumentów programowych. Dostarczone za
       jej sprawą informacje powinny być wykorzystane przy przygotowaniu
       programu w następnym okresie programowania.
     * EWT - Europejska Współpraca Terytorialna
       Jeden z celów polityki spójności Unii Europejskiej, którego
       realizacja wspierana będzie ze środków Europejskiego Funduszu
       Rozwoju Regionalnego. EWT służy wspieraniu, promocji oraz
       realizacji wspólnych projektów o charakterze międzynarodowym w
       obrębie Unii Europejskiej Na Europejską Współpracę Terytorialn
       składają się 3 typy programów operacyjnych: współpraca
       transgraniczna, której celem jest rozwijanie wspólnych inicjatyw
       lokalnych i regionalnych, współpraca transnarodowa, ukierunkowana
       na integrację terytorialną Unii Europejskiej poprzez wspieranie
       dostępności, zrównoważonego rozwoju obszarów miejskich,
       innowacyjność i ochronę środowiska naturalnego, współpraca
       międzyregionalna, umożliwiająca wymianę doświadczeń i najlepszych
       praktyk w zakresie m.in. wspierania innowacyjności i gospodarki
       opartej na wiedzy oraz ochrony środowisk

F

     * Finansowy wkład Wspólnoty
       Finansowy wkład Wspólnoty to wielkość środków asygnowana przez
       Komisję Europejską w ramach pomocy finansowej, stanowiąca określon
       proporcję kosztów kwalifikowanych projektu lub programu.
     * Foresight
       Określenie kierunków badań, które mają przyczyniać się w
       przyszłości do dynamicznego rozwoju gospodarczego.
     * Fundusz dotacji
       Fundusz dotacji to typ projektu, którego głównym celem nie jest
       bezpośrednie wsparcie rozwoju jego realizatora (beneficjenta
       końcowego), ale osób trzecich, uczestniczących w projekcie. Jest on
       zawsze skierowany na osiągnięcie konkretnego celu, np. poprawę
       sytuacji na rynku pracy. Realizator projektu dysponuje środkami,
       które przekazuje osobom, do których kierowane jest wsparcie
       (odbiorców ostatecznych).
     * Fundusz funduszy
       Podmiot pełniący funkcję wdrażającą dla instrumentów finansowych.
       Tworzony jest w celu zapewniania wsparcia w postaci środków z
       jednego lub więcej programów dla kilku instrumentów finansowych.
       Otrzymuje on wsparcie finansowe, które dalej przekazuje pośrednikom
       finansowym, np. funduszom pożyczkowym lub poręczeniowym w przypadku
       finansowania dłużnego. Funkcję funduszu funduszy pełni np. Bank
       Gospodarstwa Krajowego.
     * Fundusz Spójności
       Instrument ekonomiczno-polityczny Komisji Europejskiej, nienależący
       do Funduszy strukturalnych i wdrażany na poziomie wybranych państw,
       a nie regionów. Jego celem jest ułatwienie integracji słabiej
       rozwiniętych krajów poprzez budowę wielkich sieci transportowych
       oraz obiektów infrastruktury ochrony środowiska o dużym obszarze
       oddziaływania. Kryterium alokacji środków finansowych tego funduszu
       jest Produkt Narodowy Brutto na jednego mieszkańca
       nieprzekraczający 90 proc. średniego poziomu UE.

G

     * Generator wniosków
       Program komputerowy służący wypełnianiu i drukowaniu wniosków o
       dofinansowanie lub innych, dostępny za pomocą Internetu.
     * Gospodarka oparta na wiedzy
       Gospodarka, która cechuje się szybkim rozwojem dziedzin związanych
       z przetwarzaniem informacji i rozwojem nauki, głównie gałęzi
       przemysłu zaliczanych do tzw. wysokiej techniki, a także technik i
       usług społeczeństwa informacyjnego.
     * Grant
       Środki finansowe z Funduszy Europejskich przekazywane przez
       beneficjenta (realizatora projektu) odbiorcom projektu
       (beneficjentom ostatecznym) jako narzędzie osiągnięcia celu
       projektu. Przykładem może być grant na założenie działalności
       gospodarczej.
     * Grant globalny
       Część pomocy, której wdrażanie i zarządzanie może zostać powierzone
       jednemu lub kilku pośrednikom, w tym władzom lokalnym, instytucjom
       rozwoju regionalnego lub organizacjom pozarządowym, i która jest
       wykorzystywana zasadniczo do wspierania lokalnych inicjatyw
       rozwojowych.

H

     * Harmonizacja
       Uspójnienie przepisów prawnych i administracyjnych dotyczących
       Funduszy Europejskich.
     * HERMIN
       Makroekonomiczny instrument modelowania wpływu funduszy
       strukturalnych, który kładzie nacisk na długofalowe bodźce wzrostu,
       jakie wynikają z wpływających środków WE, głównie poprzez
       inwestycje w kapitał ludzki (edukacja i systemy szkoleń, poprawa
       warunków produkcji (infrastruktura) oraz wsparcie sektora
       produkcyjnego (przede wszystkim MSP), co przyczynia się do
       zwiększenia wydajności i konkurencyjności. Główny akcent tego
       modelu położony jest na pozytywnych efektach podażowych – jako
       rzeczywistych źródłach wzrostu poprawy wydajności i
       konkurencyjności gospodarki, których efekty ujawniają się w
       dłuższym przedziale czasowym.

I

     * Informacja publiczna
       Każda informacja o sprawach publicznych. Swobodny dostęp do
       informacji publicznej jest podstawą suwerenności narodu.
     * Inicjatywa JASPERS (Joint Assistance In Supporting Projects In
       European Regions)
       Inicjatywa JASPERS opiera się na partnerstwie zawartym pomiędzy
       Komisją Europejską (Dyrekcją Generalną ds. Polityki Regionalnej),
       Europejskim Bankiem Inwestycyjnym (EBI), Europejskim Bankiem
       Odbudowy i Rozwoju (EBOR) oraz Kreditanstalt für Wiederaufbau
       (KfW). Jest to instrument wsparcia technicznego dla dwunastu
       państw, które przystąpiły do UE w latach 2004 i 2007. Zapewnia
       zainteresowanym państwom członkowskim wsparcie konieczne do
       przygotowania szeroko zakrojonych projektów wysokiej jakości, które
       będą współfinansowane z funduszy UE.
     * Inicjatywa JEREMIE (Joint European Resources for Micro to Medium
       Enterprises)
       Wspólne europejskie zasoby dla mikro-, małych i średnich
       przedsiębiorstw – to inicjatywa Komisji Europejskiej, opracowana we
       współpracy z Europejskim Funduszem Inwestycyjnym. Promuje
       wykorzystywanie instrumentów inżynierii finansowej w celu
       usprawnienia dostępu do finansowania dla MŚP poprzez interwencje w
       ramach funduszy strukturalnych.
     * Inicjatywa JESSICA (Joint European Support for Sustainable
       Investment In City Areas)
       Wspólne europejskie wsparcie na rzecz trwałych inwestycji w
       obszarach miejskich – to inicjatywa Komisji Europejskiej opracowana
       we współpracy z Europejskim Bankiem Inwestycyjnym (EBI) oraz
       Bankiem Rozwoju Rady Europy (CEB). Wspiera regenerację i
       zrównoważony rozwój obszarów miejskich poprzez mechanizmy
       inżynierii finansowej. Kraje UE mogą zdecydować się na
       zainwestowanie pewnej części przysługujących im unijnych funduszy
       strukturalnych w środki odnawialne, aby wspomóc ponowne
       wykorzystywanie zasobów finansowych do przyspieszenia inwestycji w
       obszarach miejskich na terenie Europy.
     * Innowacyjność
       Wdrożenie nowego lub istotnie ulepszonego produktu (wyrobu lub
       usługi) lub procesu, nowej metody organizacyjnej lub nowej metody
       marketingowej w praktyce gospodarczej, organizacji miejsca pracy
       lub stosunkach z otoczeniem. Produkty, procesy oraz metody
       organizacyjne i marketingowe nie muszą być nowością dla rynku, na
       którym operuje przedsiębiorstwo, ale muszą być nowości
       przynajmniej dla samego przedsiębiorstwa. Produkty, procesy i
       metody nie muszą być opracowane przez samo przedsiębiorstwo, mog
       być opracowane przez inne przedsiębiorstwo bądź przez jednostkę o
       innym charakterze (np. instytut naukowo-badawczy, ośrodek
       badawczo-rozwojowy, szkołę wyższą, itp.).
     * INSPIRE
       Infrastructure for Spatial Information in the European Community
       (ang.) – dyrektywa Unii europejskiej ustanawiająca legalne ramy dla
       ustanowienia i działania Infrastruktury Informacji Przestrzennej w
       Europie. Dokument ten ma za zadanie wspierać wspólną politykę
       środowiska oraz polityki i działania, które mogą mieć wpływ na
       środowisko.
     * Instrumenty finansowe
       Instrumenty finansowe to alternatywna do wsparcia dotacyjnego forma
       finansowania inwestycji rozwojowych. Zwane też są odnawialnymi lub
       zwrotnymi. Wsparcie w postaci instrumentów finansowych ma charakter
       zwrotny, są to: pożyczki lub kredyty, poręczenia, produkty
       kapitałowe/wejścia kapitałowe (seed capital czy venture capital).
     * Instytucja Audytowa
       Odpowiada za weryfikację zgodności systemów zarządzania programami
       z prawem krajowym i wspólnotowym oraz analizę, czy systemy te
       funkcjonują prawidłowo. Dla wszystkich programów operacyjnych
       funkcje Instytucji Audytowej pełni Generalny Inspektor Kontroli
       Skarbowej w Ministerstwie Finansów. W przypadku RPO część funkcji
       IA jest delegowanych do urzędów kontroli skarbowej w województwach.
     * Instytucja Certyfikująca
       Komórka organizacyjna w Ministerstwie Inwestycji i Rozwoju,
       odpowiedzialna za certyfikację wydatków ponoszonych w ramach
       Funduszy Europejskich. W latach 2014-2020 funkcję Instytucji
       Certyfikującej powierzono Instytucjom Zarządzającym poszczególnymi
       programami operacyjnymi.
     * Instytucja płatnicza
       Instytucja płatnicza to instytucja lub organ odpowiedzialny za
       przygotowywanie i składanie wniosków o płatności do Komisji
       Europejskiej.
     * Instytucja Pośrednicząca
       Instytucja, do której instytucja zarządzająca deleguje część
       funkcji związanych z zarządzaniem, kontrolą i monitorowaniem
       programu, odnoszącą się do priorytetu operacyjnego, działania albo
       projektu.
     * Instytucja Wdrażająca
       Podmiot publiczny lub prywatny odpowiedzialny za realizację części
       lub całości programu na podstawie odpowiedniego porozumienia lub
       umowy z Instytucją Pośredniczącą, która deleguje mu część swoich
       zadań i odpowiedzialności. W zależności od specyfiki danego
       programu to zazwyczaj instytucja wdrażająca jest odpowiedzialna za
       nabór i ocenę wniosków o dofinansowanie.
     * Instytucja Zarządzająca
       Właściwy minister albo inny organ administracji publicznej,
       odpowiedzialny za przygotowanie i nadzorowanie realizacji programu.
       W programach krajowych funkcję Instytucji Zarządzającej pełni
       Ministerstwo Inwestycji i Rozwoju, a w programach regionalnych
       Zarządy Województw.
     * Instytucje otoczenia biznesu
       Wszelkie instytucje ułatwiające funkcjonowanie przedsiębiorstw, w
       tym: jednostki systemu finansowo-ubezpieczeniowego, organizacje
       ułatwiające nawiązywanie kontaktów gospodarczych, wspierające
       rozwój gospodarczy, itd. Instytucje otoczenia biznesu działają w
       następujących formach organizacyjno-prawnych: stowarzyszenia,
       fundacje, spółki niedziałające dla zysku, izby gospodarcze,
       jednostki badawczo-rozwojowe, jednostki budżetowe, uczelnie,
       ośrodki innowacji, inkubatory przedsiębiorczości. Możliwe s
       również różnego rodzaju związku czy porozumienia wymienianych
       podmiotów. Są to podmioty nie działające dla zysku, tylko całe
       swoje zyski przeznaczające na ponowne reinwestowanie w podejmowan
       działalność oraz prowadzące działalność związaną ze wspieraniem
       biznesu lub kojarzeniem współpracy sektorów nauka-biznes.
     * Integracja cyfrowa
       Przeciwdziałanie wykluczeniu cyfrowemu.
     * Inteligentne specjalizacje
       Dziedzina życia gospodarki lub nauki stanowiąca nową, rozwojow
       specjalizację gospodarczą, która opiera się na wykorzystaniu
       unikalnych zasobów naturalnych regionów, połączeniu różnych branż,
       zastosowaniu innowacyjnych rozwiązań technologicznych. Inteligentne
       specjalizacje mają na celu doprowadzić do powstania nowych rynków
       aktywności gospodarczej, modernizacji oraz podniesieniu
       konkurencyjności państw i regionów. Każde państwo dokonuje analizy
       swoich potencjałów i możliwości rozwojowych, a następnie wybiera te
       dziedziny, które świadczą o jego największej konkurencyjności i
       stanowią największą szansę na osiągnięcie sukcesu, zwiększenie
       przewagi nad innymi regionami, czyli na wyspecjalizowanie się w
       konkretnych branżach. Ponieważ specjalizacje te dotyczą najczęściej
       obszarów badawczych i innowacyjnych, nazywane są inteligentnymi
       specjalizacjami. Krajowe Inteligentne Specjalizacje są określane w
       Programie Rozwoju Przedsiębiorstw a Regionalne Inteligentne
       Specjalizacje - w Regionalnych Strategiach Innowacji.
     * Inwestycja typu Brownfield
       Inwestycja na terenie poprzemysłowym.
     * Inwestycja typu Greenfield
       Inwestycja na terenie nieużywanym dotychczas przez przemysł lub
       usługi.
     * Inwestycja typu Greyfield
       Inwestycja na terenie opuszczonym, w nieużytkowanych obiektach.
     * Inwestycja typu Whitefield
       Inwestycja na terenie zdegradowanym o niewysokim zanieczyszczeniu.
     * Inwestycje celu publicznego
       Działania o znaczeniu lokalnym (gminnym) i ponadlokalnym
       (powiatowym, wojewódzkim, krajowym) stanowiące realizację celów
       publicznych określonych w Ustawie o gospodarce nieruchomościami.
       Zaliczają się do nich m.in.: wydzielanie gruntów pod drogi
       publiczne i drogi wodne, budowa i utrzymywanie urządzeń służących
       do zaopatrzenia ludności w wodę, urządzeń służących ochronie
       środowiska, opieka nad zabytkami, budowa i utrzymanie pomieszczeń
       dla organów państwowych, poszukiwanie kopalin, zakładanie i
       utrzymywanie cmentarzy, ustanawianie miejsc pamięci narodowej oraz
       ochrona przyrody.

J

     * Jednostka monitorująco-kontrolna
       Jednostka odpowiedzialna za kontrolę i monitorowanie wdrażania
       Funduszy Europejskich. Do zadań krajowych jednostek
       monitorująco-kontrolnych należy: monitorowanie i kontrola
       kwalifikowalności wydatków w ramach poszczególnych Funduszy
       Europejskich; gromadzenie danych i monitorowanie wydatków w ramach
       poszczególnych Funduszy Europejskich; kontrola przestrzegania
       ustanowionych zasad i systemów korzystania z Funduszy Europejskich.

K

     * Kategorie interwencji funduszy strukturalnych
       Obszary/zagadnienia tematyczne objęte pomocą na zasadach
       obowiązujących we Wspólnocie Europejskiej. Dziedzina interwencji
       funduszy strukturalnych pomocna przy identyfikacji, badaniu i
       monitorowaniu działań. Kategorie interwencji są wykorzystywane do
       wykonywania rocznych sprawozdań dotyczących funduszy strukturalnych
       i ich obciążenia w celu ułatwienia przekazu informacji dotyczących
       różnych polityk. Do głównych obszarów interwencji zaliczono:
       rolnictwo, leśnictwo, promowanie dostosowania i rozwoju obszarów
       rolniczych, rybołówstwo, pomoc dla dużych przedsiębiorstw, pomoc
       dla średnich i małych przedsiębiorstw, turystykę, infrastrukturę
       transportową, infrastrukturę telekomunikacyjną i społeczeństwo
       informacyjne, infrastruktury energetyczne, infrastrukturę
       środowiskową, planowanie przestrzenne i odbudowę, infrastrukturę
       społeczną i ochronę zdrowia publicznego.
     * Kohezja
       Pojęcie używane czasami zamiennie z terminem spójność.
     * Komisja Europejska
       Organ reprezentujący Unię Europejską, wyposażony w prawo inicjatywy
       ustawodawczej oraz uprawnienia do koordynacji działań
       wspólnotowych, kontroli stosowania prawa wspólnotowego oraz
       traktatów przyjętych przez Wspólnotę. Składa się z 28 komisarzy,
       wybranych na 5 lat. W powszechnym rozumieniu obejmuje nie tylko ten
       organ kolektywny, ale także obsługującą ich (realizującą powierzone
       im zadania) aparaturę biurokratyczną.
     * Komisja Oceny Projektów
       Komisja powoływana przez beneficjenta końcowego do oceny
       merytorycznej wniosku o finansowanie projektu. Ocena Komisji
       stanowić będzie podstawę do ułożenia listy rankingowej projektów i
       rekomendowanych do akceptacji dyrektorowi instytucji przyjmującej
       wnioski o dofinansowanie. W skład Komisji wchodzą przedstawiciele
       instytucji przyjmującej wnioski o dofinansowanie. Mogą w niej także
       uczestniczyć niezależni eksperci powołani w ramach pomocy
       technicznej programu.
     * Komitet Monitorujący
       Podmiot powoływany dla celów oceny i nadzorowania danego programu.
       Jego zadaniem jest m.in. zatwierdzanie kryteriów wyboru projektów,
       akceptowanie uszczegółowień programu, okresowe badanie postępu w
       zakresie osiągnięcia szczegółowych celów określonych w programie i
       uszczegółowieniu programu. W skład komitetu monitorującego program
       wchodzą przedstawiciele strony rządowej, strony samorządowej oraz
       partnerów społecznych i gospodarczych.
     * Komitet Regionów
       Ciało doradcze i opiniodawcze Unii Europejskiej. Wyraża opinie z
       własnej inicjatywy, na wniosek Rady UE lub Komisji Europejskiej.
       Składa się z przedstawicieli regionalnych i lokalnych władz
       samorządowych państw członkowskich UE powoływanych na cztery lata
       przez Radę UE.
     * Komitet Stałych Przedstawicieli (COREPER)
       Działający od 1958 r. Komitet Stałych Przedstawicieli przy Unii
       Europejskiej jest organem pomocniczym Rady Unii Europejskiej.
       Tworzą go reprezentanci państw członkowskich w randze ambasadorów.
       Jest pomostem łączącym administrację państw członkowskich z
       administracją UE. Zajmuje się wszystkimi dziedzinami działalności
       UE. Jego siedzibą jest Bruksela.
     * Konkurencyjność
       Zdolność do osiągania sukcesu w gospodarczej rywalizacji, a w
       szerszym ujęciu to zdolność do ekspansji lokowania na rynkach
       międzynarodowych dóbr i usług przy jednoczesnym zapewnieniu
       realnego wzrostu dochodów ludności w długim okresie.
       Konkurencyjność to także zdolność kraju do tworzenia i utrzymywania
       otoczenia, które sprzyja tworzeniu większej wartości dodanej przez
       przedsiębiorstwa i osiąganiu większego dobrobytu przez ludność.
     * Konkurencyjność regionu
       Zespół cech decydujących o atrakcyjności regionu z punktu widzenia
       lokowania inwestycji lub jako miejsca zamieszkania: także wyraz
       przewagi technologicznej lub niższych cen produktów i usług
       wytwarzanych w regionie, w porównaniu z innymi regionami.
     * Kontrakt terytorialny
       Instrument uzgadniania przedsięwzięć między rządem a samorządem
       wojewódzkim służących realizacji celów polityki regionalnej.
       Kontrakt stanowi zarazem zobowiązanie strony rządowej i
       samorządowej do realizacji przedsięwzięć priorytetowych,
       skoncentrowanych na obszarach strategicznej interwencji na poziomie
       krajowym i regionalnym. Służy koordynacji działań prorozwojowych
       podejmowanych przez rząd i samorząd ukierunkowanych na osiąganie
       wspólnych celów wyznaczonych w stosunku do określonego w nim
       terytorium. Instrument ten zapewnia większe dostosowanie
       interwencji sektorowej do potrzeb regionalnych poprzez zderzenie
       priorytetów krajowych z oczekiwaniami i uwarunkowaniami
       regionalnymi.
     * Kontrola
       Weryfikacja poprawności realizacji i rozliczenia projektu lub
       programu, dokonywana m.in. przez instytucje odpowiedzialne za
       wdrażanie i zarządzanie programami. System kontroli opiera się na
       podziale odpowiedzialności między Komisją Europejską a
       administracjami krajów członkowskich. Krajowe kontrole przeprowadza
       się na dwóch szczeblach: instytucji zarządzającej programem i
       instytucji audytowej. Władze zarządzające programami maj
       drobiazgowo kontrolować dokumenty takie jak: listy faktur, rachunki
       czy raporty o postępie realizacji projektu albo raporty końcowe.
       Przeprowadzają też wyrywkowe kontrole na miejscu, sprawdzając
       dokumenty i przeprowadzając wywiady z pracownikami zaangażowanymi w
       projekt finansowany z Funduszy Europejskich.
     * Kontrola finansowa
       Mechanizmy i środki zapewniające prawidłowe funkcjonowanie procesu
       gromadzenia i dysponowania publicznymi środkami krajowymi i
       wspólnotowymi. Kontrola finansowa obejmuje kontrolę zarządczą oraz
       audyt.
     * Konwergencja
       Proces zmniejszania zróżnicowań pomiędzy krajami Unii Europejskiej
       oraz upodobnienie struktur społeczno-gospodarczych.
     * Korekta finansowa
       Kwota, o jaką pomniejsza się współfinansowanie UE dla projektu lub
       programu operacyjnego w związku z nieprawidłowością indywidualn
       lub systemową.
     * Koszty kwalifikowalne
       Koszty, których poniesienie jest merytorycznie uzasadnione i które
       spełniają kryteria zasadności wyznaczone przez instytucję
       zarządzającą. Zasady kwalifikowalności wydatków, określane w
       odniesieniu do terminów ich ponoszenia, podmiotu, który je ponosi
       oraz kategorii wydatków związanych z realizacją projektu, zostały
       określone w załącznikach do uszczegółowień programów. O
       kwalifikowalności kosztów decydują kolejno przepisy unijne,
       przepisy zawarte w uszczegółowieniach programów oraz ewentualnie
       inne dodatkowe przepisy stanowione przez instytucję zarządzającą.
     * Koszty ogółem
       Łączny koszt planowanych działań lub operacji, z uwzględnieniem
       kosztów kwalifikowalnych oraz pozostałych (niespełniających
       kryterium kwalifikowalności).
     * Krajowy Program Reform
       Narzędzie realizacji na poziomie państw członkowskich unijnej
       strategii gospodarczej „Europa 2020”. Zgodnie z wdrażanym od
       początku 2011 r. nowym mechanizmem koordynacji polityki
       gospodarczej UE (tzw. Semestru Europejskiego), KPR będą co roku
       aktualizowane.
     * Krajowy System Informatyczny SIMIK
       Narzędzie informatyczne umożliwiające zarządzenie, monitorowanie,
       kontrolę i ocenę programów współfinansowanych z Funduszy
       Europejskich w latach 2007-2013. W latach 2014-2020 zostanie
       zastąpiony przez system SL.
     * Kryteria wyboru projektów
       Zestaw określonych wymogów formalnych i merytorycznych, które musz
       spełnić projekty, aby uzyskać dofinansowanie z publicznych środków
       wspólnotowych. Są zawarte w uszczegółowieniu programu lub odrębnym
       dokumencie. W przypadku Funduszy Europejskich kryteria wyboru
       projektów formułowane są przez instytucję zarządzającą, a następnie
       aprobowane przez Komitet Monitorujący.
     * Kwalifikowalność projektów
       Projekt jest kwalifikowalny, czyli może zostać zatwierdzony do
       współfinansowania ze środków Funduszy Europejskich, jeśli jest
       zgodny z wymogami danego funduszu i z politykami wspólnotowymi oraz
       jest spójny z zatwierdzonym programem i spełnia szczegółowe
       kryteria określone dla danego działania w uszczegółowieniu
       programu.
     * Kwalifikowalność wydatków
       Wydatek jest kwalifikowalny, jeżeli został poniesiony w ramach
       zatwierdzonego projektu realizowanego z udziałem Funduszy
       Europejskich. O kwalifikowalności wydatków decydują kolejno
       przepisy unijne, przepisy zawarte w uszczegółowieniach programów
       oraz ewentualnie dodatkowo inne przepisy stanowione przez
       instytucję zarządzającą.
     * Kwantyfikacja
       Przedstawianie w postaci liczbowej efektów realizacji programów
       finansowanych z Funduszy Europejskich na poziomie produktu,
       rezultatu oraz oddziaływania.

L

     * Latarnicy Polski Cyfrowej
       Lokalni animatorzy, których zadaniem jest zachęcanie
       przedstawicieli pokolenia 50+ do zrobienia pierwszego kroku w
       internecie.
     * Lider projektu
       Podmiot, który przewodzi grupie podmiotów realizujących wspólnie
       projekt w ramach Partnerstwa. Podmiot ten jest odpowiedzialny za
       zarządzanie projektem i rozliczenie projektu.
     * LSI
       Interfejs komunikacji pomiędzy Krajowym Systemem Informatycznym a
       lokalnymi systemami informatycznymi.

M

     * Monitorowanie (Monitoring)
       Ciągły i systematyczny proces zbierania i analizowania danych
       ilościowych oraz jakościowych, który pozwala na opisanie aktualnego
       stanu realizacji projektu. Ta bieżąca obserwacja postępu
       finansowo-rzeczowego pozwala ocenić czy przedsięwzięcie jest
       realizowanie zgodnie z założeniami, jakie zostały przez nas
       przyjęte na etapie planowania projektu. Takie podejście pozwala na
       wczesne wykrywanie ewentualnych błędów oraz szybką ich naprawę, a
       tym samym uniknięcie sytuacji, które w poważny sposób mogłyby
       zagrozić realizacji całego projektu.
     * Monitorowanie finansowe
       Monitorowanie zarządzania środkami z Funduszy Europejskich
       przyznanymi na realizację programów i projektów jest podstawą oceny
       sprawności ich wydatkowania.
     * Monitorowanie rzeczowe
       Monitorowanie postępu realizacji programów i projektów poprzez
       system wskaźników określonych w dokumentach programowych.
     * MŚP
       Mikroprzedsiębiorstwa, małe lub średnie przedsiębiorstwa w
       rozumieniu Rozporządzenia Komisji (WE) Nr nr 651/2014 o
       wyłączeniach blokowych uznającego niektóre rodzaje pomocy za zgodne
       ze wspólnym rynkiem.

N

     * Narodowa Strategia Spójności (NSS)/Narodowe Strategiczne Ramy
       Odniesienia (NSRO)
       Dokument określający strategię rozwoju społeczno-gospodarczego oraz
       sposób wdrażania funduszy unijnych w Polsce w latach 2007-2013.
       Opracowanie NSS i jej akceptacja przez Komisję Europejską była
       niezbędna do rozpoczęcia procesu wdrażania w Polsce programów
       finansowanych z Funduszy Europejskich.
     * Narodowy Plan Szerokopasmowy
       Dokument ten zawiera katalog konkretnych działań prawnych i
       organizacyjnych, które będą realizowane w najbliższych latach w
       ramach rozwoju dostępu do internetu szerokopasmowego w Polsce do
       2020r. Celem Narodowego Planu Szerokopasmowego jest zapewnienie,
       dostępnej na całym terytorium kraju, infrastruktury szerokopasmowej
       umożliwiającej bez barier technologicznych: · szybki dostęp do
       globalnej sieci i · bezpieczny i szybki dostęp do elektronicznych
       usług publicznych oraz sprawną komunikację pomiędzy instytucjami
       publicznymi, obywatelami i biznesem; · rozwój społeczeństwa
       cyfrowego; · rozwój nowoczesnej edukacji; · rozwój badań i
       innowacji; · tworzenie jednolitego rynku cyfrowego.
     * Nieprawidłowości
       Rozbieżności w stosunku do uzgodnionego przez instytucję
       zarządzającą, instytucję wdrażającą oraz beneficjenta końcowego
       sposobu wydatkowania środków w ramach programów lub projektów,
       które wpływają na budżet Unii, ze względu na nieuzasadnione
       wydatki. Szczegółowa definicja nieprawidłowości znajduje się w
       Rozporządzeniu 1303/2013.

O

     * Obszar interwencji
       Grupa kategorii interwencji odpowiadająca odpowiedniej sferze
       działalności człowieka, tj. otoczeniu produkcyjnemu, zasobom
       ludzkim, infrastrukturze podstawowej oraz działaniom
       przygotowawczym i promocyjnym.
     * Obszar priorytetowy
       Obszar lub dziedzina stanowiąca jedną z głównych osi programu, w
       której działania mają kluczowe znaczenie dla realizacji celu
       głównego lub celów pośrednich.
     * Obszar problemowy
       Obszar szczególnego zjawiska z zakresu gospodarki przestrzennej lub
       występowania konfliktów przestrzennych, wskazany w planie
       zagospodarowania przestrzennego województwa lub w studium
       uwarunkowań i kierunków zagospodarowania przestrzennego gminy.
     * Obszary Strategicznej Interwencji
       Wydzielone przestrzennie obszary administracyjne lub funkcjonalne,
       które cechują się specyficznym zestawem uwarunkowań i cech
       społecznych, gospodarczych lub środowiskowych, decydujących o
       występowaniu na ich terenie strukturalnych barier rozwoju lub
       trwałych (możliwych do aktywowania) potencjałów rozwojowych, do
       których może być adresowana adekwatna interwencja publiczna.
       Zgodnie z Umową Partnerstwa Obszary Strategicznej Interwencji
       Państwa na lata 2014-2020 to: Polska Wschodnia; Miasta wojewódzkie
       i ich obszary funkcjonalne; Miasta i dzielnice miast wymagające
       rewitalizacji; Obszary wiejskie, w szczególności o najniższym
       poziomie dostępu mieszkańców do dóbr i usług warunkujących
       możliwości rozwojowe; Obszary przygraniczne.
     * Ocena oddziaływania na środowisko (OOŚ)
       Badanie polegające na określeniu, opisie i ocenie bezpośrednich i
       pośrednich skutków danego przedsięwzięcia dla: człowieka oraz
       komponentów środowiska przyrodniczego (fauny, flory, wód, gleb,
       powietrza, klimatu, krajobrazu), oddziaływania między tymi
       elementami; dóbr materialnych i dziedzictwa kultury; ocena wpływu
       środowiska powinna być dokonana zgodnie z prawem polskim i
       odpowiednimi dyrektywami UE dotyczącymi ochrony środowiska
       naturalnego.
     * Ocena wpływu na kwestie równouprawnienia płci
       Analiza strategii politycznych i ustawodawstwa w celu sprawdzenia,
       czy będą miały one odmienny wpływ na sytuację kobiet i mężczyzn
       oraz dostosowanie ich tak, aby ich potencjalnie dyskryminujące
       skutki zostały zneutralizowane, a była promowana równość płci.
     * Odbiorca ostateczny
       Podmiot lub osoba prywatna korzystające z projektów
       współfinansowanych z Funduszy Europejskich, realizowanych przez
       inną jednostkę - beneficjenta końcowego. Mogą to być uczestnicy
       szkoleń, biorcy wsparcia dla bezrobotnych, grantów na założenie
       firmy, itp.
     * Oddziaływanie
       Konsekwencje dla bezpośrednich adresatów po zakończeniu ich udziału
       w projekcie lub po ukończeniu danej inwestycji, a także pośrednie
       konsekwencje dla innych adresatów, którzy skorzystali lub stracili
       w wyniku realizacji projektu.
     * Okres programowania
       Wieloletni okres planowania budżetu Unii Europejskiej. Okres
       obowiązywania dokumentów programowych, stanowiących podstawę do
       ubiegania się o wsparcie ze strony Komisji Europejskiej.
     * Organizacja pozarządowa
       Wszystkie podmioty, które nie są organami lub jednostkami
       podległymi administracji publicznej (rządowej i samorządowej) oraz
       których działalność nie jest nastawiona na osiąganie zysku. Czasami
       o organizacjach pozarządowych mówi się jako o „trzecim sektorze”, w
       odróżnieniu od sektora publicznego oraz sektora przedsiębiorstw.
       Formalną definicję organizacji pozarządowej można znaleźć w Ustawie
       z dnia 24 kwietnia 2003 r. o działalności pożytku publicznego i o
       wolontariacie (Dz. U. 03.96.873). Jest to definicja uniwersalna, w
       tym sensie, że inne akty prawne często odwołują się do pojęcia
       organizacji pozarządowej w rozumieniu tej ustawy (np. Ustawa z dnia
       13 czerwca 2003 r. o zatrudnieniu socjalnym – art. 2 pkt 2).
       Definicja ta podaje, że: „organizacjami pozarządowymi są: 1.
       niebędące jednostkami sektora finansów publicznych, w rozumieniu
       ustawy o finansach publicznych, 2. niedziałające w celu osiągnięcia
       zysku – osoby prawne lub jednostki organizacyjne nieposiadające
       osobowości prawnej, którym odrębna ustawa przyznaje zdolność
       prawną, w tym fundacje i stowarzyszenia, z zastrzeżeniem ust. 4.”
       (art. 3 ust 2). Organizacjami pozarządowymi są więc nie tylko
       podmioty, które mają osobowość prawną, ale także jednostki, które
       tej osobowości nie mają (np. stowarzyszenia zwykłe, uczelniane
       organizacje studenckie, koła gospodyń wiejskich).
     * Oś priorytetowa
       Wyodrębniona część programu operacyjnego, realizująca część
       strategii ujętej w programie poprzez grupę działań wzajemnie
       powiązanych, realizujących mierzalne cele szczegółowe.
     * Outplacement
       Usługi rynku pracy świadczone na rzecz pracownika znajdującego się
       w okresie wypowiedzenia umowy o pracę/stosunku służbowego,
       zagrożonego zwolnieniem lub zwolnionego z przyczyn dotyczących
       zakładu pracy w okresie nie dłuższym niż 6 miesięcy przed
       przystąpieniem do projektu. Outplacement może obejmować w
       szczególności: poradnictwo zawodowe i psychologiczne, pomoc w
       znalezieniu nowego miejsca pracy, finansowanie szkoleń i kursów
       przekwalifikowujących, kursów doszkalających, środki na rozpoczęcie
       działalności gospodarczej.

P

     * Partner wiodący
       Jeden z partnerów realizujących projekt w ramach Programów
       Europejskiej Współpracy Terytorialnej. Partner wiodący, który
       odpowiada za realizację całego projektu, musi zostać wyłoniony dla
       każdego projektu Europejskiej Współpracy Terytorialnej.
     * Partnerstwo
       Włączenie w proces podejmowania decyzji i ich realizację
       odpowiednich szczebli władz wspólnotowych i krajowych, jak również
       instytucji i środowisk regionalnych oraz lokalnych najlepiej
       znających potrzeby i możliwości swego regionu. Jest to jedna z
       zasad wdrażania Funduszy Europejskich.
     * Partnerstwo publiczno-prywatne
       Partnerstwo sektora publicznego i prywatnego mające na celu
       realizację przedsięwzięć lub świadczenie usług, tradycyjnie
       dostarczanych przez sektor publiczny. Współpraca ta opiera się na
       założeniu, iż każda ze stron jest w stanie wywiązać się z własnych,
       powierzonych jej zadań sprawniej niż druga strona. Strony w ten
       sposób uzupełniają się, zajmując się w ramach partnerstwa właśnie
       tą częścią wspólnego zadania, którą wykonują najlepiej. Dzięki
       podziałowi zadań, odpowiedzialności i ryzyka w ramach ppp osiąga
       się najbardziej efektywny ekonomicznie sposób tworzenia
       infrastruktury i dostarczania usług publicznych. Każda ze stron
       czerpie przy tym ze współpracy własne korzyści – proporcjonalne do
       swego zaangażowania. Wśród kluczowych elementów współpracy w ramach
       partnerstwa publiczno-prywatnego wymienić należy: a) współpracę
       sektora publicznego z sektorem prywatnym; b) umowny charakter (w
       ramach stosunku cywilnoprawnego); c) charakter celowy: realizacja
       przedsięwzięć (budowa infrastruktury, dostarczanie usług)
       tradycyjnie wykonywanych przez stronę publiczną; d) optymalny
       podział zadań; e) podział ryzyk; f) obustronną korzyść.
     * Partnerzy społeczno-gospodarczy
       To organizacje pracodawców i organizacje związkowe reprezentatywne
       w rozumieniu ustawy z dnia 6 lipca 2001 r. o Trójstronnej Komisji
       do Spraw Społeczno-Gospodarczych i wojewódzkich komisjach dialogu
       społecznego (Dz. U. Nr 100, poz. 1080, z późn. zm.), samorządy
       zawodowe, izby gospodarcze, organizacje pozarządowe oraz jednostki
       naukowe w rozumieniu art. 2 pkt 9 ustawy z dnia 8 października 2004
       r. o zasadach finansowania nauki (Dz. U. Nr 238, poz. 2390 i Nr
       273, poz. 2703 oraz z 2005 r. Nr 85, poz. 727 i Nr 179, poz. 1484);
       Partnerzy społeczno-gospodarczy są stroną dialogu ze stron
       rządową.
     * PIAP
       Publiczny punkt dostępu do Internetu - ma przeciwdziałać
       wykluczeniu cyfrowemu z powodu braku dostępu do Internetu.
     * Plan działania
       Jest to dokument publikowany corocznie przez instytucję
       organizującą nabory wniosków. Plan działania zawiera podstawowe
       informacje na temat planowanych działań instytucji organizującej
       konkursy.
     * Planowanie zasobów przedsiębiorstwa
       ERP - Enterprise resource planning (ang.) - metoda efektywnego
       zarządzania zasobami przedsiębiorstwa, jak również określenie
       systemów informatycznych wspomagających ten proces poprzez
       możliwość gromadzenia i wykonywania operacji na danych
     * Płatność
       Określona wielkość środków w ramach pomocy finansowej, wypłacana
       przez Komisję Europejską do instytucji płatniczej na podstawie
       wniosku o płatność.
     * Płatność okresowa
       Płatność dokonywana w trakcie realizacji programu lub projektu
       stanowiąca określoną transzę (część) środków w ramach pomocy
       finansowej. Płatność ta jest dokonywana przez Komisję Europejską w
       celu zwrotu kosztów faktycznie opłacanych przez Fundusze i
       poświadczonych przez instytucję płatniczą.
     * Płatność salda końcowego
       Płatność dokonywana po zakończeniu programu lub projektu stanowiąca
       ostatnią transzę (część) środków w ramach pomocy finansowej i
       umożliwiająca uregulowanie zobowiązań finansowych ze strony Komisji
       Europejskiej.
     * Początek okresu kwalifikowalności
       Moment rozpoczęcia dopuszczalności wydatkowania środków w danym
       programie lub projekcie do współfinansowania z funduszy unijnych.
     * Podmioty ekonomii społecznej
       Forma aktywności społeczno-gospodarczej. PES może być organizacja
       pozarządowa, spółdzielnia socjalna czy spółka handlowa, która nie
       jest nastawiona na zysk. Najbardziej popularna i często stosowana w
       odniesieniu do przedsiębiorstwa społecznego jest definicja
       europejskiej sieci badawczej EMES (European Research Network).
       Według niej za przedsiębiorstwo społeczne uznaje się działalność o
       głównie społecznych celach, której zyski w założeniu s
       reinwestowane w jej cele lub we wspólnotę, a nie w celu
       maksymalizacji zysku lub zwiększenia dochodu udziałowców czy też
       właścicieli. EMES określa kryteria społeczne i kryteria
       ekonomiczne, którymi powinny charakteryzować się inicjatywy
       wpisujące się w ekonomię społeczną. Kryteria ekonomiczne:
       prowadzenie działalności w sposób względnie ciągły, regularny, w
       oparciu o instrumenty ekonomiczne; niezależność, suwerenność
       instytucji w stosunku do instytucji publicznych; ponoszenie ryzyka
       ekonomicznego; istnienie (choćby nielicznego) płatnego personelu.
       Kryteria społeczne: wyraźna orientacja na społecznie użyteczny cel
       przedsięwzięcia; oddolny, obywatelski charakter inicjatywy;
       specyficzny, możliwie demokratyczny system zarządzania; możliwie
       wspólnotowy charakter działania; ograniczona dystrybucja zysków.
       Ten zestaw kryteriów jest definicją idealnego przedsiębiorstwa
       społecznego. Od przedsięwzięć zaliczanych do tego sektora nie
       wymaga się zatem spełnienia wszystkich kryteriów, lecz większości z
       nich.
     * Podstawa programowa
       Obowiązkowy na danym etapie kształcenia zestaw celów i treści
       nauczania oraz umiejętności, a także zadań wychowawczych szkoły,
       które są uwzględniane odpowiednio w programach wychowania
       przedszkolnego i programach nauczania oraz umożliwiają ustalenie
       kryteriów ocen szkolnych i wymagań egzaminacyjnych.
     * Polityka regionalna
       Świadoma i celowa działalność centralnych organów władzy publicznej
       zmierzająca do regulowania międzyregionalnych proporcji rozwoju.
     * Polityka rozwoju województwa/regionu
       Świadoma i celowa działalność organów regionalnej (wojewódzkiej)
       władzy publicznej zmierzająca do realizacji własnych celów w
       oparciu o własną odpowiedzialność i własne środki. Cele i zasady
       tej polityki określają strategie rozwoju województwa.
     * Polityka spójności Unii Europejskiej
       Polityka ustanowiona Traktatem o Wspólnocie Europejskiej służąca
       wzmacnianiu spójności gospodarczej i społecznej w Unii Europejskiej
       poprzez zmniejszenie dysproporcji w poziomie rozwoju różnych
       regionów oraz zacofania regionów lub wysp najmniej
       uprzywilejowanych, w tym stref wiejskich.
     * Pomoc de minimis
       Dofinansowanie udzielane w wysokości do 200 tys. euro (dla
       podmiotów działających w sektorze transportu drogowego pułap ten
       wynosi 100 tys. euro) dla jednego przedsiębiorcy w ciągu trzech lat
       poprzedzających dzień złożenia wniosku o dofinansowanie. Jest to
       pomoc, która ze względu na niewielką wartość nie zakłóca
       konkurencji.
     * Pomoc publiczna
       Jest to wszelka pomoc przyznawana przedsiębiorcom ze środków
       publicznych. Ze względu na politykę ochrony konkurencyjności na
       wspólnym rynku europejskim pomoc publiczna może zostać przekazywana
       na ściśle określonych zasadach. Innymi słowy, pomoc publiczna to
       pomoc, dla której spełnione są jednocześnie wszystkie cztery
       przesłanki jej występowania, tj. gdy wsparcie: jest przyznawane
       przez Państwo lub pochodzi ze środków państwowych, udzielane jest
       na warunkach korzystniejszych niż oferowane na rynku, ma charakter
       selektywny (dyskryminuje część potencjalnych zainteresowanych),
       zakłóca lub grozi zakłóceniem konkurencji oraz wpływa na wymianę
       handlową między Państwami Członkowskimi Unii Europejskiej.
     * Pomoc strukturalna
       Forma współfinansowania projektów ze środków funduszy
       strukturalnych.
     * Pomoc techniczna
       Działania przygotowawcze, monitorujące, oceniające oraz kontrolne
       finansowanie z poszczególnych Funduszy Europejskich w celu
       zapewnienia właściwego ich wydatkowania i obejmujące: studia, w tym
       studia o charakterze ogólnym, pomoc doradczą, wymianę doświadczeń i
       informacji skierowanych do partnerów społecznych i gospodarczych,
       beneficjentów końcowych oraz ogółu społeczeństwa, instalację,
       funkcjonowanie i wzajemne połączenie skomputeryzowanych systemów
       zarządzania, monitorowania i oceny wykorzystania Funduszy
       Europejskich oraz poprawę metod oceny i wymianę informacji w tym
       zakresie, a także funkcjonowanie Komitetów Monitorujących.
     * Pomoc zwrotna
       Forma udzielonego w ramach pomocy finansowego wkładu Wspólnoty we
       wdrażanie programów lub projektów. Dotyczy głównie działań
       nastawionych na wsparcie przedsiębiorczości, w tym sektora małych i
       średnich przedsiębiorstw, i ma na celu pobudzenie inwestycji
       sektora prywatnego.
     * Pomoc/wsparcie
       Formy pomocy dostarczanej przez Fundusze Europejskie, programy,
       jednolite dokumenty programowe poprzez wsparcie dla pomocy
       technicznej (doradczej) i działań innowacyjnych.
     * Poradnictwo obywatelskie
       Niebędące poradnictwem prawnym udzielanie osobom fizycznym i
       organizacjom pozarządowym porad i informacji o prawach i
       obowiązkach obywatela będące metodą wsparcia osób, które w wyniku
       nieznajomości przepisów znalazły się w trudnej sytuacji życiowej.
       Porady dotyczyć mogą m.in. spraw mieszkaniowych, rodzinnych,
       świadczeń socjalnych i ubezpieczenia społecznego oraz zatrudnienia
       i bezrobocia, a informacje m.in. spraw imigracji i repatriacji,
       relacji z administracją publiczną, finansowych, niepełnosprawności,
       pozbawienia wolności, spraw spadkowych, konsumenckich i
       własnościowych.
     * Poradnictwo prawne
       Udzielanie osobom fizycznym porady prawnej lub informacji o
       obowiązującym stanie prawnym regulującym daną sprawę oraz
       wynikających z niego prawach i obowiązkach oraz o trybie, podmiocie
       lub organizacjach właściwych do jej załatwienia, a także pomoc w
       opracowywaniu pisma dotyczącego danej kwestii prawnej, prowadzone
       przez osoby, które ukończyły wyższe studnia prawnicze, w tym przez
       aplikantów sądowych, adwokackich, prokuratorskich, radcowskich i
       notarialnych lub studentów prawa.
     * Poświadczenie zamknięcia (zakończenia) pomocy
       Dokument sporządzany przez niezależną jednostkę w ramach instytucji
       płatniczej zawierający podsumowanie wniosków pokontrolnych z
       poprzednich lat, jak również ocenę rzetelności wniosku o końcow
       płatność oraz legalności i prawidłowości transakcji dokonanych w
       okresie objętym pomocą.
     * Prace rozwojowe
       Prace wykorzystujące dotychczasową wiedzę, prowadzone w celu
       wytworzenia nowych lub udoskonalenia istniejących materiałów,
       wyrobów, urządzeń, usług, procesów, systemów lub metod.
     * Prefinasowanie
       Oprocentowana pożyczka dla jednostek sektora finansów publicznych
       pochodząca z publicznych środków krajowych na finansowanie zadań
       realizowanych z udziałem publicznych środków wspólnotowych,
       udostępniana przed uzyskaniem refundacji wydatków ze strony Unii
       Europejskiej.
     * Priorytet inwestycyjny w rozumieniu rozporządzenia ramowego
       Tematyczny zakres wsparcia w ramach danego celu tematycznego,
       wskazany w rozporządzeniach dotyczących poszczególnych funduszy.
     * Procedura odwoławcza
       Prawo wnioskodawcy do wniesienia protestu, gdy projekt otrzymał
       ocenę negatywną w pod względem formalnym lub merytorycznym.
     * Produkt
       W rozumieniu polityki spójności Unii Europejskiej wynik realizacji
       projektu.
     * Produkt Krajowy Brutto (PKB)
       Miernik zamożności społeczeństwa; łączna wartość dóbr i usług
       finalnych wytworzonych na terenie danego kraju lub regionu w
       określonej jednostce czasu (najczęściej w ciągu roku). Dla
       obliczenia PKB nie ma znaczenia np. pochodzenie kapitału czy
       własność firmy, liczone są wszystkie dobra i usługi wytworzone na
       danym terenie.
     * Produkt Narodowy Brutto (PNB)
       Miara wartości wszystkich dóbr i usług finalnych wytworzonych przez
       obywateli danego kraju lub regionu oraz przez osoby prawne z
       siedzibą na tym terenie niezależnie od tego, czy podmioty te
       działają w kraju czy za granicą. Pomijane są dochody obcokrajowców
       wytworzone na tym terenie.
     * Prognoza Oddziaływania na Środowisko (POŚ)
       Ocena wpływu planowanego przedsięwzięcia na środowisko,
       identyfikowanie i przewidywanie oddziaływań na środowisko oraz na
       zdrowie i dobro człowieka: propozycji legislacyjnych, polityk,
       programów, projektów oraz procedur operacyjnych, przedsięwzięć
       (zamierzeń budowlanych, ingerencję w środowisko polegającą na
       przekształceniu lub zmianie sposobu wykorzystania terenu, w tym
       również na wydobywaniu kopalin) oraz interpretacja i przekazywanie
       informacji o tych oddziaływaniach. OOŚ jest procedurą, a nie
       dokumentem.
     * Program
       Dokument realizowany w ramach polityki strukturalnej państwa,
       przyjęty przez Radę Ministrów lub przez Zarząd Województwa - w
       przypadku RPO i zatwierdzony przez Komisję Europejską. Składa się z
       zestawienia priorytetów oraz wieloletnich działań, które mogą być
       wdrażane poprzez jeden lub kilka Funduszy Europejskich, jeden lub
       kilka innych dostępnych instrumentów finansowych oraz Europejski
       Bank Inwestycyjny.
     * Program pomocy technicznej
       Specyficzny program obejmujący swoim zakresem wsparcie wszystkich
       horyzontalnych działań i procesów z zakresu przygotowania,
       zarządzania, wdrażania, monitorowania, oceny i kontroli realizacji
       Umowy Partnerstwa, a także z zakresu wsparcia przygotowania
       projektów oraz rozpowszechniania informacji i promocji operacji
       funduszy strukturalnych w Polsce. Głównym celem Programu jest
       zapewnienie sprawnego i efektywnego wdrażania polityki spójności w
       latach 2014-2020.
     * Program strategiczny
       Dokument programowy podmiotu władzy publicznej (na poziomie
       narodowym lub wspólnotowym), który wykonuje funkcje regulacyjne
       wobec gospodarki oraz steruje działaniami służącymi zaspakajaniu
       potrzeb społecznych.
     * Program Zrównoważonej Informatyzacji Państwa
       Program opisuje stan e-usług publicznych w kraju i pokazuje, w jaki
       sposób zbudować z tego spójny system skoncentrowany na potrzebach
       obywateli. Celem programu jest zapewnienie efektywny system e-usług
       publicznych. Wysokiej jakości usługi mają być dostarczane przez
       nowoczesne rozwiązania informatyczne wspierające logiczny i spójny
       system informacyjny państwa.
     * Programowanie
       Proces organizowania, podejmowania decyzji i finansowania
       prowadzony w kilku etapach w celu wdrażania, na bazie wieloletniej
       współpracy oraz wspólnych działań wspólnoty i państw członkowskich
       dla osiągnięcia określonych celów polityki strukturalnej, w tym
       także regionalnej, znajdujący wyraz w przygotowaniu dokumentów
       programowych.
     * Programowanie strategiczne
       Polega na pośrednim kształtowaniu procesów społeczno-gospodarczych
       za pomocą środków i narzędzi dostępnych w ramach obowiązujących
       regulacji, a zarazem mieszczących się w standardach dopuszczalnych
       w ugrupowaniu integracyjnym, do których kraj należy. Przyczynia się
       ono do wspierania rozwoju wybranych kierunków i dziedzin uznanych
       za priorytetowe oraz służy koordynacji działań różnych podmiotów w
       aspekcie przedmiotowym, czasowym i terytorialnym.
     * Project Pipeline
       Projekt, w ramach którego realizowane jest wsparcie eksperckie w
       postaci doradztwa przy sporządzeniu i weryfikacji dokumentacji dla
       projektów. W ramach inicjatywy pipeline realizowanych jest szereg
       różnorodnych działań wspierających beneficjentów projektów
       indywidualnych oraz administrację zaangażowaną we wdrażanie tych
       projektów m.in. szkolenia i warsztaty, publikacje, kampanie
       edukacyjne.
     * Projekt (zadanie)
       Przedsięwzięcie realizowane w ramach działania, będące przedmiotem
       umowy o dofinansowanie projektu między beneficjentem a instytucj
       zarządzającą, instytucją wdrażającą albo działającą w imieniu
       instytucji zarządzającej instytucją pośredniczącą. Najmniejsza
       dająca się wyodrębnić jednostka stanowiąca przedmiot pomocy.
     * Projekt bliźniaczy (Twinning Project)
       Współpraca dwustronna w danej dziedzinie, będącej przedmiotem
       projektu, pomiędzy administracją krajów UE, także pomiędzy krajami
       kandydującymi a krajami członkowskimi.
     * Projekt hybrydowy
       Projekt realizowany w formule partnerstwa publiczno-prywatnego, w
       którym wykorzystane zostały środki unijne. Środki Funduszy
       Europejskich stanowią w takim modelu uzupełnienie finansowania
       prywatnego. Projektów hybrydowych jest niewiele.
     * Projekt rozwojowy
       Projekt badawczy ustanawiany na podstawie ustawy o zasadach
       finansowania nauki, stanowiący podstawę do zastosowań praktycznych,
       realizowany w celu wdrożenia jego wyników głównie przez małe i
       średnie przedsiębiorstwa.
     * Projekty indywidualne
       Projekty indywidualne charakteryzuje strategiczne znaczenie dla
       realizacji programu, są wskazywane przez Instytucję Zarządzającą.
       Instytucja Zarządzająca lub Instytucja Pośrednicząca mogą również
       imiennie wskazać beneficjenta projektu indywidualnego. Realizacja
       projektów indywidualnych jest możliwa wyłącznie w obszarach
       problemowych, określonych przez Instytucję Zarządzającą dla
       poszczególnych obszarów wsparcia. Obszary te powinny wynikać
       bezpośrednio ze strategii sektorowych, wojewódzkich lub innych
       programów przyjętych dla danego obszaru wsparcia.
     * Publiczne środki krajowe
       Środki finansowe pochodzące z budżetu państwa oraz państwowych
       funduszy celowych, środki budżetów jednostek samorządu
       terytorialnego, środki innych jednostek sektora finansów
       publicznych, a także inne środki jednostek oraz form
       organizacyjno-prawnych sektora finansów publicznych.
     * Publiczne środki wspólnotowe
       Środki finansowe pochodzące z budżetu Unii Europejskiej, a w
       szczególności z Funduszy Europejskich.
     * Pułap intensywności
       Maksymalny udział dofinansowania (unijnego i krajowego razem),
       które można uzyskać dla projektu; wielkość dofinansowania projektu
       w stosunku do wysokości kosztów kwalifikowanych projektu; pułapy
       intensywności wynikają z przepisów dotyczących pomocy publicznej.

R

     * Rada Europejska i Rada Unii Europejskiej
       Główne organy decyzyjne Unii Europejskiej, reprezentujące interesy
       narodowe państw członkowskich UE. Działalność Rady Europejskiej
       polega na regularnych spotkaniach szefów rządów (a w przypadku
       Francji – głowy państwa) państw członkowskich. Natomiast Radę Unii
       Europejskiej (dawniej Rada Ministrów Unii Europejskiej) tworz
       szefowie poszczególnych resortów (w zależności od zagadnienia)
       państw członkowskich Unii Europejskiej. Rada UE jest najważniejszym
       organem decyzyjnym Unii Europejskiej.
     * Raport końcowy/Sprawozdanie Końcowe
       Raport dotyczący wdrażanej pomocy, który powinien być przedłożony w
       ciągu sześciu miesięcy od ostatniej płatności dokonanej przez
       instytucję płatniczą, zawierający informacje nt. postępu
       osiągniętego w odniesieniu do spójności gospodarczej i społecznej
       oraz wkładu Funduszy Europejskich, Europejskiego Banku
       Inwestycyjnego i innych instrumentów w finansowych w tym zakresie.
       Raport końcowy w szczególności dotyczy programów i projektów.
     * Raport roczny/Sprawozdanie roczne
       Raport na temat wdrażania programu lub projektów przedkładany
       instytucji płatniczej przez instytucję zarządzającą środkami w
       ramach pomocy wieloletniej. Raport roczny składany jest w ciągu
       sześciu miesięcy od zakończenia każdego roku kalendarzowego.
       Zawartość raportu rocznego jest taka sama jak zawartość raportu
       końcowego.
     * Raportowanie/Sprawozdawczość
       Przekazywanie sprawozdań z realizacji zadań współfinansowanych z
       Funduszy Europejskich na poziomie projektu, działania lub programu.
       Sprawozdanie zawiera informacje o postępach w rzeczowym i
       finansowym zakresie realizacji projektu/działania/programu.
       Częstotliwość raportowania określana jest - w przypadku projektów w
       umowie dofinansowania, a w przypadku działań i programów - w
       dokumentach dotyczących systemu wdrażania Funduszy Europejskich. Na
       poziomie projektów najczęściej wymagane jest składanie sprawozdań
       co najmniej raz na 3 miesiące.
     * Refundacja wydatków
       Zwrot przez Komisję Europejską wydatków realizowanych w ramach
       pomocy – po ich poświadczeniu przez instytucję płatniczą.
       Refundacja wydatków dokonywana jest w postaci płatności okresowych
       lub salda końcowego.
     * Region
       Podporządkowana bezpośrednio szczeblowi centralnemu jednostka
       terytorialna, posiadająca reprezentację polityczną. W Polsce rolę
       regionów pełnią województwa.
     * Regionalne Strategie Innowacji
       Ma na celu wspomaganie władz regionalnych lub lokalnych oraz innych
       organizacji rozwoju regionalnego w zdefiniowaniu i wdrożeniu
       efektywnego systemu wspierania innowacyjności w regionie. Strategia
       tworzona jest na podstawie analizy potrzeb technologicznych,
       możliwości i potencjału sektora badawczego i naukowego, a także
       przedsiębiorstw, w zakresie zarządzania, finansów, szkolenia,
       organizacji oraz samej technologii. Strategia powinna określać
       kierunki polityki innowacyjnej i sposoby budowy i optymalizacji
       regionalnej infrastruktury wspomagającej innowacyjność.
     * Regionalny Instrument Terytorialny (RIT)
       Narzędzia pozwalające podejść do pewnych inwestycji w sposób
       ponadsamorządowy. Dotyczą obszarów, w których liczy się
       porozumienie między samorządami i wspólna inicjatywa – np. przy
       projekcie kanalizacyjnym czy drogowym przebiegającym przez kilka
       gmin. RIT pozwala podchodzić do projektów elastycznie i
       indywidualnie (czyli z punktu widzenia danego subregionu).
       Występuje w podregionach, a w miastach wojewódzkich występują ZIT.
     * Regionalny Program
       Program ograniczony pod względem terytorialnym do określonego
       województwa. W Polsce funkcjonuje 16 regionalnych programów.
       Instytucją Zarządzającą dla regionalnych programów są właściwe
       zarządy województw. W praktyce ich zadania wykonywane są przez
       urzędy marszałkowskie.
     * Regionalny System Informacji Przestrzennej (RSIP)
       System informatyczny umożliwiający pozyskiwanie, zarządzanie i
       analizowanie dużych zbiorów danych przestrzennych opisanych
       atrybutami.
     * Regionalny system osadniczy
       Sieć ośrodków osadniczych powiązanych wzajemnie, integrujących się
       z największym miastem - stolicą regionu, umożliwiających racjonaln
       obsługę obywateli, tworzących wyraźnie wyodrębniony w strukturze
       przestrzennej kraju obszar funkcjonalno-społeczno-gospodarczy.
     * Rewitalizacja
       Kompleksowe, zintegrowane, kilkuletnie, lokalne programy inicjowane
       przez samorząd terytorialny dla realizacji działań technicznych,
       gospodarczych i społecznych – przy uwzględnieniu zasad: spójności
       terytorialnej i ochrony środowiska naturalnego – na zróżnicowanych
       obszarach, takich jak: zdegradowane dzielnice miast lub obszary
       poprzemysłowe i powojskowe. Ich celem jest odnowienie bądź
       ożywienie zdegradowanych obszarów miast, które utraciły swoj
       pierwotną funkcję.
     * Rezerwa wykonania
       Środki w wysokości 6 proc. ogólnej sumy przyznanej danemu krajowi
       członkowskiemu (regionowi) z Funduszy Europejskich na początku
       okresu programowania w ramach celów polityki strukturalnej UE.
       Służą do finansowego wspierania tych dokumentów programowych, które
       w oparciu o standardowy zestaw wskaźników, uzgodnionych wcześniej
       pomiędzy Komisją Europejską a danym krajem członkowskim (regionem),
       wykazują najlepsze wyniki, jeśli chodzi o stopień osiągnięcia
       zakładanych celów, jakość zarządzania oraz postępy w finansowym
       wdrażaniu.
     * Rezultaty
       Bezpośrednie i natychmiastowe efekty zrealizowanego programu lub
       projektu. Rezultaty dostarczają informacji o zmianach, jakie
       nastąpiły w wyniku wdrożenia programu lub projektu u beneficjentów
       pomocy, bezpośrednio po uzyskaniu przez nich wsparcia.
     * Roczna Strategia Polityki
       Dokument definiujący priorytety w ramach poszczególnych polityk,
       inicjatywy pomocne w realizacji poszczególnych priorytetów oraz
       ramy budżetowe zapewniające źródła finansowania inicjatyw
       przewidzianych na dany rok budżetowy.
     * Rozporządzenia
       Są formą stanowienia prawa UE o najsilniejszej mocy, mają one
       powszechną moc obowiązującą. Są we wszystkich swych elementach
       wiążące i po uchwaleniu obowiązują we wszystkich państwach
       członkowskich UE.
     * Rozporządzenie ramowe
       Rozporządzenie Parlamentu Europejskiego i Rady (UE) nr 1303/2013 z
       dnia 17 grudnia 2013 r. ustanawiające wspólne przepisy dotyczące
       Europejskiego Funduszu Rozwoju Regionalnego, Europejskiego Funduszu
       Społecznego, Funduszu Spójności, Europejskiego Funduszu Rolnego na
       rzecz Rozwoju Obszarów Wiejskich oraz Europejskiego Funduszu
       Morskiego i Rybackiego oraz ustanawiające przepisy ogólne dotyczące
       Europejskiego Funduszu Rozwoju Regionalnego, Europejskiego Funduszu
       Społecznego, Funduszu Spójności i Europejskiego Funduszu Morskiego
       i Rybackiego oraz uchylające rozporządzenie Rady (WE) nr 1083/2006
     * Rozwój lokalny kierowany przez społeczność (RLKS)
       Metodologa rozwoju lokalnego, gdzie nadrzędną rolę w rozwoju ma
       odgrywać lokalna społeczność. To społeczność lokalna określa swoje
       zasoby, możliwości, problemy, cele i wskazuje kierunki rozwoju,
       potrzebne narzędzia i środki, ocenia koszty realizacji programów
       rozwoju, układając je w całościową strategię dla danego obszaru.
       Dopiero wtedy realizacja takich lokalnych strategii rozwoju
       społeczności lokalnych może być dofinansowana przez Fundusze
       Europejskie. Mechanizm RLKS został zaproponowany przez Komisję
       Europejską na lata 2014-2020. Wspomaga rozwój społeczno-gospodarczy
       lokalnych społeczności, przy aktywnym udziale samych mieszkańców
       tych społeczności. Jest w pewien sposób promocją inicjatyw
       oddolnych. Kreowanie wizji rozwoju konkretnych obszarów ma być
       inicjatywą wypływającą z samych społeczności lokalnych, a nie być
       wizją narzucaną z zewnątrz, w tym wypadku przez Komisję Europejską.
     * Rozwój regionalny
       Wzrost potencjału gospodarczego regionów oraz trwała poprawa ich
       konkurencyjności i poziomu życia mieszkańców, co przyczynia się do
       rozwoju społeczno-gospodarczego kraju.
     * Rozwój zrównoważony
       Rozwój społeczno-gospodarczy, w którym następuje proces
       integrowania działań politycznych, gospodarczych i społecznych, z
       zachowaniem równowagi przyrodniczej oraz trwałości podstawowych
       procesów przyrodniczych, w celu zagwarantowania możliwości
       zaspokajania podstawowych potrzeb poszczególnych społeczności lub
       obywateli zarówno współczesnego pokolenia, jak i przyszłych
       pokoleń.
     * Równoważna liczba mieszkańców (RLM)
       Liczba wyrażająca wielokrotność ładunku zanieczyszczeń w ściekach
       odprowadzanych z obiektów przemysłowych i usługowych w stosunku do
       jednostkowego ładunku zanieczyszczeń w ściekach z gospodarstw
       domowych, odprowadzanych od jednego mieszkańca w ciągu doby.

S

     * Sieci TEN (Trans European Networks)
       Sieci transeuropejskie w ramach programu Unii Europejskiej, które
       obejmują 3 obszary: Transeuropejskie sieci transportowe (TEN-T),
       Transeuropejskie sieci energetyczne (TEN-E), Transeuropejskie sieci
       telekomunikacyjne.
     * Sieć szerokopasmowa
       Usługa polegająca na łączeniu z internetem za pomocą szybkiego
       łącza lub medium o dużej przepustowości. Połączenie wykorzystuje
       szerokie pasmo częstotliwości wytwarzane przez modem. Najczęściej
       do tego celu wykorzystuje się technologie z rodziny DSL (xDSL),
       WiMAX, PON, DOCSIS lub inne podobne.
     * SL2014
       Centralny system teleinformatyczny wspierający realizację programów
       operacyjnych.
     * Spin off
       Nowe przedsiębiorstwo, które powstało w drodze usamodzielnienia się
       pracownika/ów przedsiębiorstwa macierzystego lub innej organizacji
       (np. laboratorium badawczego, szkoły wyższej), wykorzystującego/ych
       w tym celu intelektualne zasoby organizacji macierzystej. Firmy
       spin-off, w przeciwieństwie do firm spin-out, posiadają charakter
       przedsięwzięć niezależnych od organizacji macierzystej. Powstanie
       firmy poprzez usamodzielnienie się pracowników instytucji
       badawczych czy personelu technicznego dużych firm przemysłowych,
       związane jest często z komercyjnym wykorzystaniem technologii,
       wiedzy technicznej i umiejętności nabytych w organizacji
       macierzystej. Proces ten w znacznej mierze przyczynia się do
       upowszechnienia się (dyfuzji) nowych technologii w gospodarce. W
       niektórych przypadkach przełomowe odkrycie w pojedynczej
       organizacji naukowo-badawczej może powodować powstanie dużej grupy
       nowych firm spin-off. Przykładami mogą tu być m.in. technologia
       tranzystorów czy technologie związane z konstrukcją dysków
       twardych.
     * Spin out
       Nowe przedsiębiorstwo, które zostało założone przez pracownika/ów
       przedsiębiorstwa macierzystego lub innej organizacji (np.
       laboratorium badawczego, szkoły wyższej), wykorzystując w tym celu
       intelektualne oraz materialne zasoby organizacji macierzystej.
       Firmy spin-out, w przeciwieństwie do firm spin-off, są kapitałowo
       lub operacyjnie powiązane z organizacją macierzystą. Tworzone s
       często w ramach →venture management. Powiązania operacyjne mog
       obejmować m.in. obsługę prawną, w zakresie rachunkowości, jak
       również w zakresie marketingu i korzystania z kanałów dystrybucji
       instytucji macierzystej. Tworzenie tego rodzaju przedsiębiorstw w
       odniesieniu do projektów innowacyjnych jest formą wykorzystania
       przez organizację macierzystą potencjału, przedsiębiorczego zespołu
       założycielskiego przy jednoczesnym zachowaniu częściowej kontroli
       nad rozwojem projektu.
     * Społeczeństwo informacyjne
       Społeczeństwo, w którym towarem staje się informacja traktowana
       jako szczególne dobro niematerialne, równoważne lub cenniejsze
       nawet od dóbr materialnych. Cechy charakterystyczne społeczeństwa
       informacyjnego to: wysoko rozwinięty sektor usług, przede wszystkim
       sektor usług nowoczesnych (bankowość, finanse, telekomunikacja,
       informatyka, badania i rozwój oraz zarządzanie), w niektórych
       krajach w tym sektorze pracuje przeszło 80% zawodowo czynnej
       ludności, przy czym sektor usług tradycyjnych przekracza
       nieznacznie 10%, gospodarka oparta na wiedzy; wysoki poziom
       skolaryzacji społeczeństwa; wysoki poziom alfabetyzmu
       funkcjonalnego w społeczeństwie; postępujący proces decentralizacji
       społeczeństwa; renesans społeczności lokalnej; urozmaicanie życia
       społecznego wpływa na upodmiotowienie społeczeństwa i tym samym
       kreowanie społeczeństwa otwartego.
     * Spójność gospodarcza
       Wiąże się z poziomem rozwoju społeczno-gospodarczego danego
       obszaru, który wynika ze stanu i struktury gospodarki, poziomu
       rozwoju infrastruktury gospodarczej, sytuacji majątkowej podmiotów
       gospodarczych oraz ich otoczenia oraz innowacyjności i
       produktywności. Wzrost lub spadek zróżnicowania w układzie
       wewnątrzregionalnym w ramach tych aspektów rozwoju
       społeczno-gospodarczego interpretuje się jako zmiany poziomu
       spójności ekonomicznej. Unia Europejska dąży do uzyskania jak
       najmniejszych dysproporcji w poziomach rozwoju różnych regionów
       oraz zacofania tych najmniej uprzywilejowanych, w tym obszarów
       wiejskich. Aby osiągnąć ten stan, obszarom wymagającym pomocy jest
       udzielane wsparcie ze strony pozostałych obszarów. Spójność
       gospodarcza mierzona za pomocą produktu krajowego brutto na
       mieszkańca, uwzględniając parytet siły nabywczej.
     * Spójność przestrzenna
       Sieć wzajemnych powiązań wielu aspektów współczesnej przestrzeni
       życiowej (spójność gospodarcza, transportowa, ekologiczna,
       rozwojowa, społeczna i in.), wyrażająca się poprzez minimalizację
       występowania konfliktów przestrzennych oraz równoważenia różnic
       potencjałów rozwojowych pomiędzy regionami, a także negatywnych
       efektów procesów rozwojowych (wynikających tak z indywidualnych
       cech poszczególnych regionów jak i specyfiki rynków globalnych).
       Spójność terytorialna nie polega jednak na dążeniu do unifikacji i
       znoszeniu charakterystycznych cech regionów, ale na ich
       wykorzystaniu w budowaniu sieci wzajemnych powiązań.
     * Spójność społeczna
       Możliwość zapewniania przez społeczeństwo: stosunkowo wysokiej
       jakości życia swoim członkom oraz zmniejszanie różnic pomiędzy
       standardami i unikanie nierówności społecznych. W tym znaczeniu
       społeczeństwo spójne to wspólnota wolnych, wspierających się
       nawzajem ludzi, którzy dążą do tych wspólnych celów metodami
       demokratycznymi. Spójność społeczna polega nie tylko na zwalczaniu
       wykluczenia społecznego i ubóstwa. Chodzi tu również o tworzenie
       solidarności w społeczeństwie, tak by zminimalizować wykluczenie,
       zwalczać wykluczenie za pomocą prewencji, jak i „leczenia”.
       Spójność społeczna mierzona być może za pomocą wskaźnika stopy
       bezrobocia, ale coraz częściej jako miernik uwzględnia się stopę
       partycypacji (miernik określający, jaka część ludności w wieku
       produkcyjnym znajduje zatrudnienie).
     * Strategia Europa 2020 (EU 2020)
       Europa 2020 to unijna strategia wzrostu na okres od 2010 do 2020 r.
       Obejmuje ona o wiele więcej niż samo wyjście z kryzysu, z którym
       nadal boryka się wiele europejskich krajów. Celem strategii „Europa
       2020” jest osiągnięcie wzrostu gospodarczego, który będzie:
       inteligentny − dzięki bardziej efektywnym inwestycjom w edukację,
       badania naukowe i innowacje; zrównoważony − dzięki zdecydowanemu
       przesunięciu w kierunku gospodarki nisko emisyjnej; oraz
       sprzyjający włączeniu społecznemu, ze szczególnym naciskiem na
       tworzenie nowych miejsc pracy i ograniczanie ubóstwa. Strategia
       koncentruje się na pięciu dalekosiężnych celach w dziedzinie
       zatrudnienia, innowacyjności, edukacji, walki z ubóstwem oraz w
       zakresie klimatu i energii.
     * Strategia Lizbońska
       Plan rozwoju Unii Europejskiej przyjęty w 2000 roku na okres 10
       lat. Celem planu było uczynienie Europy najbardziej rozwiniętym i
       najbardziej konkurencyjnym regionem na świecie. Weryfikacja
       realizacji planu, która miała miejsce w 2004 roku była jednak
       pesymistyczna, dlatego w roku 2005 odnowiono cele Strategii,
       przyjęto nowe założenia. Kluczowym celem odnowionej strategii
       lizbońskiej było stworzenie większej liczby lepszych miejsc pracy.
       Docelowo, do 2010 roku powstać miało 20 mln nowych miejsc pracy na
       terenie całej Unii Europejskiej poprzez zwiększenie elastyczności
       siły roboczej, wysokiej jakości edukację i szkolenia, budowę
       gospodarki opartej na wiedzy oraz pomoc skierowaną do osób o
       najniższych kwalifikacjach. Została zastąpiona Strategią Europa
       2020
     * Strategia Rozwoju Kraju (SRK)
       Główna strategia rozwojowa w średnim horyzoncie czasowym. Wskazuje
       strategiczne zadania państwa, których podjęcie w perspektywie
       najbliższych lat jest niezbędne, by wzmocnić procesy rozwojowe
       (wraz z szacunkowymi wielkościami potrzebnych środków finansowych).
       Stanowi punkt odniesienia dla innych programów i nadaje priorytet
       działaniom, jakie będą podejmowane w latach, których dotyczy.
       Obecnie obowiązującym dokumentem jest Strategia Rozwoju Kraju 2020.
       Jest ona kontynuacją Strategii Rozwoju Kraju 2007-15.
     * Strategia rozwoju regionu
       Koncepcja systemowego działania na rzecz długotrwałego rozwoju
       regionu poprzez racjonalną alokację zasobów oraz dokument
       określający sposoby postępowania w celu realizacji wspólnie
       ustalonych celów.
     * Strategia Sprawne Państwo 2020
       Głównym celem SSP jest zwiększenie skuteczności i efektywności
       państwa otwartego na współpracę z obywatelami. Osiągnięcie
       wyznaczonego celu głównego opiera się na realizowaniu modelu
       nowoczesnego rządzenia charakteryzującego się: przejrzystością;
       efektywnością; szeroką współpracą przy realizacji zadań i
       rozwiązywaniu problemów między różnymi podmiotami, w tym między
       rządem a samorządem terytorialnym; zaangażowaniem i uczestnictwem
       obywateli w procesie podejmowania decyzji przez administrację
       publiczną, w tworzeniu lepszego prawa oraz dążeniu do wysokich
       standardów świadczonych usług.
     * Studium wykonalności
       Studium przeprowadzone w fazie formułowania projektu, weryfikujące,
       czy dany projekt ma dobre podstawy do realizacji i czy odpowiada
       potrzebom przewidywanych beneficjentów. Studium powinno stanowić
       plan projektu. Muszą w nim zostać określone i krytycznie
       przeanalizowane wszystkie szczegóły operacyjne jego wdrażania, a
       więc uwarunkowania handlowe, techniczne, finansowe, ekonomiczne,
       instytucjonalne, społeczno-kulturowe oraz związane ze środowiskiem
       naturalnym. Studium wykonalności pozwala na określenie rentowności
       finansowej i ekonomicznej, a w rezultacie tworzy jasne uzasadnienie
       celu realizacji projektu.
     * Subsydiarność
       Jedna z podstawowych zasad ustrojowych Unii Europejskiej. Oznacza,
       że na szczeblu wspólnotowym powinny być podejmowane tylko te
       działania, które zapewniają większą skuteczność i efektywność, niż
       w przypadku gdyby prowadzenie stosownych akcji pozostawić w
       wyłącznej kompetencji rządów poszczególnych państw członkowskich.
     * Synergia
       Współdziałanie, kooperacja czynników, skuteczniejsza niż suma ich
       oddzielnych działań.
     * System Informacji Przestrzennej (SIP)
       Nazywany również GIS (Geographic Information System) to jak
       najszerzej pojęty zbiór informacji o obiektach znajdujących się
       pod, na oraz nad powierzchnią ziemi, odwzorowanych w geodezyjnym
       układzie współrzędnych.
     * Szacunkowy/indykatywny podział zobowiązań finansowych
       Rodzaj planu finansowego, wyszczególniającego dla każdego
       priorytetu i roku finansowy wkład każdego Funduszu w dane działania
       lub operacje. Plan ten tworzy się na etapie przygotowywania
       dokumentów programowych.

T

     * Technologie Informacyjno-Komunikacyjne (TIK)
       Narzędzia pozwalające na komunikację między ludźmi. Technologie
       informacyjno-komunikacyjne, nazywane też technologiami
       informacyjnymi (IT), są technologiami związanymi ze zbieraniem,
       przechowywaniem, przetwarzaniem, przesyłaniem, rozdzielaniem i
       prezentacją informacji (tj. tekstów, obrazów, dźwięku). Obejmuj
       one w szczególności technologie komputerowe (sprzęt i
       oprogramowanie) i technologie komunikacyjne. Technologie
       informacyjne to także dziedzina wiedzy obejmująca: informatykę,
       telekomunikację i inne technologie powiązane z informacją.
       Dostarczają one narzędzi, za pomocą których można pozyskiwać
       informacje, selekcjonować je, analizować, przetwarzać i przekazywać
       odbiorcom.
     * Traktat o funkcjonowaniu Unii Europejskiej
       Umowa międzynarodowa, która wiąże obecnie 27 państw europejskich ,
       stanowiąca, obok Traktatu o Unii Europejskiej (TUE), podstawę
       prawną dla powstania i funkcjonowania Unii Europejskiej. Wszedł w
       życie 2009r.
     * Transport intermodalny
       Przewóz ładunków przy użyciu co najmniej dwóch różnych gałęzi
       transportu (np. transport samochodowy i kolejowy, kolejowy i morski
       etc.). Najważniejszą regułą jest wykorzystanie tylko jednej
       jednostki ładunkowej na całej trasie przewozów.
     * Transport multimodalny
       Przewóz towarów przez więcej niż jeden środek transportu (np.
       samochodowy lub kolejowy i morski, kolejowy i samochodowy).
     * Transza środków
       Rata płatności przekazywana beneficjentowi przez instytucję
       płatniczą.
     * Trwałość projektu
       Utrzymanie efektów rzeczowych projektów (inwestycji), na których
       realizację zostało udzielone dofinansowanie z Funduszy Europejskich
       przez okres co najmniej 5 lat od zakończenia realizacji projektu (w
       przypadku mikroprzedsiębiorców, małych i średnich przedsiębiorców –
       przez okres co najmniej 3 lat). W okresie trwałości inwestycji nie
       wolno poddawać istotnym modyfikacjom.

U

     * Umowa bliźniacza
       Umowa pomiędzy partnerami dotycząca współpracy w ramach projektu
       bliźniaczego.
     * Umowa o dofinansowanie
       Umowa określająca poziom dofinansowania udzielonego na dany projekt
       oraz zasady i obowiązki związane z jego wykorzystaniem. W jej
       treści określone są: strony umowy, wysokość i warunki, na jakich
       zostanie przekazane dofinansowanie, szczegóły dotyczące zasad
       realizacji i rozliczania projektu, wskazanie obowiązków
       informacyjno-promocyjnych w projekcie, obowiązki związane z
       bieżącym monitorowaniem przebiegu projektu, zasady dokonywania
       kontroli projektu przez uprawnione instytucje, zasady postępowania
       w sytuacjach, gdy dokładne wykonanie umowy stanie się niemożliwe,
       czyli np. reguły dokonywania zmian w projekcie, sytuacje, w których
       umowa może być wypowiedziana bądź rozwiązana, zagadnienia związane
       z ochroną danych osobowych, zobowiązanie do ponoszenia wszystkich
       wydatków w sposób racjonalny i konkurencyjny, wskazanie, że cały
       projekt musi być realizowany z poszanowaniem przepisów prawa
       krajowego i unijnego.
     * Umowa Partnerstwa
       Główny dokument strategiczny na poziomie krajowym, określający
       zakres i sposób interwencji Funduszy Europejskich w nowym okresie
       programowania 2014-2020. Odnosi się do takich kwestii, jak: zakres
       wsparcia ze środków europejskich w wybranych obszarach
       tematycznych, liczba i zakres programów operacyjnyc, sposób
       podziału interwencji pomiędzy programy krajowe i regionalne, zarys
       systemu wdrażania, sposób uzupełniania się interwencji finansowych
       z polityki spójności, wspólnej polityki rolnej oraz wspólnej
       polityki rybackiej.
     * Unia Europejska
       Unia Europejska - utworzona przez Traktat z Maastricht, podpisany w
       lutym 1992 r. przez 12 państw członkowskich ówczesnej Europejskiej
       Wspólnoty Gospodarczej. Traktat wszedł w życie 1 listopada 1993 r.
       Obecnie Unia Europejska liczy 28 krajów członkowskich. 13 grudnia
       2007 r. w stolicy Portugalii został podpisany przez przedstawicieli
       dwudziestu siedmiu państw członkowskich Traktat Lizboński, który
       zmienia dwa najważniejsze traktaty UE: Traktat o Unii Europejskiej
       i Traktat ustanawiający Wspólnotę Europejską (ten ostatni
       przemianowano na „Traktat o funkcjonowaniu Unii Europejskiej”).
       Wszedł w życie 1 grudnia 2009 r., gdy wszystkie państwa
       członkowskie dokonały jego ratyfikacji. Polska jest członkiem Unii
       Europejskiej od 1 maja 2004 r. Obok Polski do Unii Europejskiej
       należą: Austria, Belgia, Bułgaria, Chorwacja, Cypr, Czechy, Dania,
       Estonia, Finlandia, Francja, Grecja, Hiszpania, Holandia, Irlandia,
       Litwa, Luksemburg, Łotwa, Malta, Niemcy, Portugalia, Rumunia,
       Słowacja, Słowenia, Szwecja, Węgry, Włochy, Wielka Brytania.
       Najważniejsze instytucje Unii Europejskiej to: Parlament
       Europejski, Komisja Europejska, Rada Unii Europejskiej, Trybunał
       Sprawiedliwości, Trybunał Obrachunkowy. Symbolem Unii Europejskiej
       jest flaga składająca się z kręgu 12 złotych gwiazd na niebieskim
       tle, natomiast hymnem jest „Oda do Radości”. Unia Europejska
       dysponuje własnym budżetem. Z budżetu Unii Europejskiej pochodz
       Fundusze Europejskie.
     * Ustawa wdrożeniowa
       Ustawa określająca mechanizmy koordynacji realizacji programów
       operacyjnych wspófinansowanych z funduszy strukturalnych i Funduszu
       Spójności. Definiuje zasady wdrażania środków polityki spójności,
       podstawowe dokumenty temu służące oraz podmioty zaangażowane w ten
       proces. Określa także zadania i tryb współpracy między nimi.
       Dokument reguluje kwestie związane z rozliczeniami z Komisj
       Europejską i monitorowaniem efektów dotowanych z UE przedsięwzięć
       oraz te dotyczące kontroli, audytu, nieprawidłowości i korekt
       finansowych. Porządkuje zagadnienia dotyczące pomocy publicznej,
       zasady wdrażania instrumentów zwrotnych oraz system wyboru
       projektów i procedurę odwoławczą. Uwzględnia także nowe zasady
       realizacji polityki spójności 2014-2020 określone przepisami
       unijnymi, w tym: przeniesienie z poziomu Komisji Europejskiej na
       poziom państwa członkowskiego kompetencji w zakresie oceny
       zgodności systemów zarządzania i kontroli programów z wymogami
       unijnym (proces desygnacji instytucji, którym powierzono funkcje w
       procesie realizacji programu); wprowadzenie instrumentu
       Zintegrowanych Inwestycji Terytorialnych (ZIT) oraz zasad
       funkcjonowania systemu teleinformatycznego wspierającego realizację
       programów operacyjnych.
     * Uszczegółowienie programu
       Dokument odrębny dla każdego programu, określa strategie i
       priorytety pomocy; zawiera także szczegółowe elementy na poziomie
       działań wdrażających poszczególne priorytety programu.

W

     * Wdrażanie/Realizacja
       Urzeczywistnienie projektu programu. Etap wdrażania następuje po
       etapie programowania.
     * Wkład własny
       Określona w umowie o dofinansowanie projektu albo decyzji część
       nakładów ponoszonych przez beneficjenta na jego realizację z jego
       środków własnych/prywatnych, niepodlegająca zwrotowi.
     * Wniosek o dofinansowanie projektu
       Dokument przedkładany przez potencjalnego beneficjenta do
       instytucji wdrażającej w celu uzyskania środków finansowych na
       realizację projektu w ramach programu.
     * Wniosek o płatność
       Wniosek, na podstawie którego dokonywana jest płatność zaliczkowa,
       cząstkowa lub końcowa. Występują na wszystkich poziomach
       wykorzystania Funduszy Europejskich - składane są zarówno przez
       beneficjentów (na poziomie projektu), jak i instytucje wdrażające
       (na poziomie działań) oraz instytucję zarządzającą (na poziomie
       programu). Płatności te umożliwiają zwrot kosztów faktycznie
       opłacanych przez Fundusze Europejskie.
     * Wskaźniki bazowe
       Wskaźniki opisujące sytuację społeczno-gospodarczą na obszarze
       realizacji projektu, mierzone przed rozpoczęciem oraz w trakcie
       jego wdrażania, w celu oszacowania zachodzących zmian,
       niewynikających jednakże z realizacji inwestycji.
     * Wskaźniki monitorowania
       Miara celów, jakie mają zostać osiągnięte, zaangażowanych zasobów,
       uzyskanych produktów, efektów oraz innych zmiennych (ekonomicznych,
       społecznych, z zakresu ochrony środowiska), odnoszących się do
       programu, priorytetów i działań.
     * Wskaźniki oddziaływania
       Wskaźniki odnoszące się do konsekwencji danego programu
       wykraczających poza natychmiastowe efekty dla bezpośrednich
       beneficjentów. Oddziaływanie szczegółowe to te efekty, które
       pojawią się po pewnym czasie, niemniej jednak są bezpośrednio
       powiązane z podjętym działaniem. Oddziaływanie globalne obejmuje
       efekty długookresowe dotyczące szerszej populacji.
     * Wskaźniki podstawowe
       Zestaw wskaźników bazujących na standardach Unii Europejskiej,
       zalecanych do stosowania beneficjentom środków uruchamianych w
       ramach Funduszy Europejskich.
     * Wskaźniki produktu
       Są to wskaźniki, które mierzą zrealizowane zadania w ramach
       projektu, np. liczba zakupionych maszyn. Jest to zazwyczaj
       przedmiot Twojej inwestycji (np. wybudowana szkoła, czy
       przeprowadzone szkolenie).
     * Wskaźniki programu
       Wskaźniki ustalone przed lub we wczesnej fazie wdrażania projektu,
       w celu monitorowania wdrażania programu oraz jego oceny wykonania w
       odniesieniu do wcześniejszych celów. Do wskaźników tych zaliczamy
       wskaźniki wkładu, wskaźniki produktu, wskaźniki rezultatu oraz
       wskaźniki oddziaływania.
     * Wskaźniki rezultatu
       Są to wskaźniki, które mierzą bezpośrednie efekty realizowanych
       zadań. Efekty te powinny pojawić się natychmiast po zrealizowanym
       zadaniu. Przykładem wskaźnika rezultatu jest liczba osób, które
       podniosły swoje kwalifikacje w wyniku przeprowadzonych szkoleń lub
       liczba dzieci, która będzie uczęszczać do wybudowanej szkoły.
     * Wskaźniki wkładu
       Wskaźniki odnoszące się do budżetu przydzielonego dla kolejnych
       poziomów wsparcia. Wskaźniki te są wykorzystywane przy
       monitorowaniu postępu w odniesieniu do (rocznych) zobowiązań i
       płatności z funduszy dostępnych dla każdej operacji, działania lub
       programu w odniesieniu do jego kosztów.
     * Wskaźniki wpływu, oddziaływania
       Wskaźniki odnoszące się do konsekwencji danego projektu
       wykraczających poza natychmiastowe efekty dla bezpośrednich
       beneficjentów (np. wpływ projektu na sytuację społeczno-gospodarcz
       w pewnym okresie od zakończenia jego realizacji).
     * Wsparcie towarzyszące
       Działania o charakterze dodatkowym wobec głównych działań w
       projekcie, ułatwiające dostęp grup docelowych do projektu np.
       poprzez zapewnienie opieki nad dziećmi lub innymi osobami zależnymi
       na czas realizacji zajęć w projekcie.
     * Wspólna Klasyfikacja Jednostek Terytorialnych do Celów
       Statystycznych (NUTS)
       Doraźnie ustalana przez Urząd Statystyczny Unii Europejskiej we
       współpracy z krajowymi urzędami statystycznymi. Opracowana w
       oparciu o istniejące podziały administracyjne i kryterium
       ludnościowe Klasyfikacja ma na celu zapewnienie zbierania,
       opracowywania i udostępniania na obszarze UE porównywalnych danych
       dla określonych statystyk regionalnych. Klasyfikacja NUTS jest
       hierarchiczna – dzieli każde państwo członkowskie na jednostki
       terytorialne poziomu NUTS 1, z których każdy dzieli się na
       jednostki terytorialne poziomu NUTS 2, a te z kolei dzielą się na
       jednostki terytorialne poziomu NUTS 3. Polskimi odpowiednikami są w
       przypadku: NUTS 1 – regiony; NUTS 2 – województwa; NUTS 3 –
       podregiony; NUTS 4 – powiaty i miasta na prawach powiatu; NUTS 5 –
       gminy.
     * Współfinansowanie ze źródeł krajowych
       Wkład środków krajowych do programów lub projektów realizowanych
       przy udziale środków pomocowych.
     * Wstępne studium wykonalności
       Studium przeprowadzone podczas fazy identyfikowania projektu, w
       którym definiuje się wszystkie potencjalne problemy, ocenia się
       alternatywne rozwiązania, po czym wybiera się preferowane
       rozwiązanie w oparciu o kryterium trwałości projektu.
     * Wykluczenie cyfrowe
       Brak możliwości korzystania z nowoczesnych technologi bądź też brak
       umiejętności by z nich korzystać co prowadzi m.in.do gorszego
       dostępu do informacji czy gorszej sytuacji na rynku pracy.
     * Wykluczenie społeczne
       Brak lub ograniczenie możliwości uczestnictwa, wpływania i
       korzystania z podstawowych instytucji publicznych i rynków, które
       powinny być dostępne dla wszystkich, a w szczególności dla osób
       ubogich.
     * Wykonawca projektu
       Podmiot, któremu beneficjant końcowy zlecił wykonanie zadania.

Z

     * Zamówienia publiczne
       Umowy odpłatne zawierane między zamawiającym (jednostką sektora
       finansów publicznych w rozumieniu przepisów o finansach
       publicznych, osobą prawną, inną państwową jednostką organizacyjn
       nieposiadającą osobowości prawnej) a wykonawcą, których przedmiotem
       są usługi, dostawy lub roboty budowlane.
     * Zasada dodatkowości
       Reguluje działanie funduszy strukturalnych, stanowi, że środki
       przekazywane przez Komisję Europejską z tych funduszy mają być
       tylko uzupełnieniem środków zgromadzonych na dany program lub
       projekt przez odpowiednie władze krajowe (regionalne, lokalne).
       Środki Funduszy Europejskich mają uzupełniać środki przeznaczone na
       ten cel przez kraj członkowski (publiczne środki krajowe), a więc
       nie mogą ich w całości zastępować.
     * Zasada elastyczności
       Jedno z odstępstw od zasady monofunduszowości, umożliwiające tzw.
       elastyczne finansowanie jednofunduszowych programów operacyjnych
       Unii Europejskiej. Polega na dofinansowaniu w ramach projektu z
       udziałem środków z EFRR komplementarnych działań wchodzących w
       zakres EFS oraz dofinansowaniu w ramach projektu z udziałem środków
       z EFS komplementarnych działań wchodzących w zakres EFRR. Innymi
       słowy, jeżeli projekt dotyczy inwestycji infrastrukturalnej możliwe
       jest włączenie do projektu tzw. wydatków miękkich (czyli np.
       kosztów szkoleń czy doradztwa) pod warunkiem, że poniesienie takich
       wydatków jest uzasadnione osiągnięciem spójności projektu.
       Analogicznie, jeżeli projekt ma charakter miękki (czyli dotyczy
       szkoleń, doradztwa, podnoszenia kompetencji, wprowadzania nowych
       rozwiązań organizacyjnych, itp.) można uzupełnić projekt o pewne
       wydatki materialne (jak np. urządzenia), ale tylko te, które s
       potrzebne do realizacji i powodzenia projektu. Niemniej jednak
       możliwość ta dotyczy maksymalnie do 10 proc. wydatków objętych
       dofinansowaniem – w szczególnych przypadkach pułap ten może być
       podwyższony do 15 proc.
     * Zasada komplementarności
       Reguluje działanie funduszy strukturalnych, związana jest z
       dążeniem do spójności polityki regionalnej z innymi politykami
       wspólnotowymi, w tym przede wszystkim ochrony konkurencji zamówień
       publicznych, ochrony środowiska i równych szans kobiet i mężczyzn.
     * Zasada koncentracji
       Reguluje działania Funduszy strukturalnych, określając, że ich
       interwencja, aby przyniosła efekt, nie powinna być rozproszona,
       lecz skoncentrowana na niewielu precyzyjnie określonych celach i
       obszarach.
     * Zasada koordynacji
       Reguluje działanie Funduszy Europejskich. Jej celem jest dążenie do
       spójności wdrażania różnych instrumentów wsparcia UE.
     * Zasada n+3
       Jest to zasada odnosząca się do okresu programowania Unii
       Europejskiej, która określa dodatkowy okres na realizację i
       rozliczenie projektów i programów współfinansowanych z Funduszy
       Europejskich. W praktyce oznacza to, że z funduszy przyznanych w
       ramach perspektywy finansowej 2014-20 faktycznie korzystać można do
       roku 2023. Jeżeli do tego czasu krajowi członkowskiemu nie uda się
       wykorzystać wszystkich środków przyznanych na bieżącą perspektywę
       finansową, będzie musiał zwrócić niewykorzystaną nadwyżkę do
       budżetu UE.
     * Zasada partnerstwa
       Reguluje działanie funduszy strukturalnych. Nakłada obowiązek jak
       najściślejszej współpracy między Komisją Europejską a odpowiednimi
       władzami i instytucjami szczebla krajowego, regionalnego i
       lokalnego, uczestniczącymi w przygotowaniu i realizacji działań w
       ramach tych funduszy.
     * Zasada programowania
       Reguluje działanie funduszy strukturalnych. Nakłada obowiązek
       podejmowania decyzji na podstawie wieloletnich programów rozwoju i
       innych dokumentów planistycznych, obejmujących wszystkie informacje
       niezbędne do sprawnego i efektywnego osiągania zamierzonych celów.
     * Zasada zgodności/spójności
       Reguluje działanie funduszy strukturalnych, odnosi się do
       istniejących związków pomiędzy polityką regionalną a polityk
       makroekonomiczną prowadzoną przez poszczególne państwa
       członkowskie. Zgodnie z postanowieniami Jednolitego Aktu
       Europejskiego w celu zwiększenia zbieżności koniunktur
       gospodarczych oraz redukowania różnic w stopniu rozwoju
       poszczególnych regionów państwa członkowskie mają obowiązek
       koordynować swoje polityki gospodarcze.
     * Zasady kwalifikacji wydatków
       Zestaw wymogów formalnych i merytorycznych odnoszących się do
       kategorii wydatków które mogą zostać objęte dofinansowaniem w
       projektach współfinansowanych z Funduszy Europejskich. Odnoszą się
       one zarówno do rodzaju kosztów, które mogą zostać poddane
       dofinansowaniu, jak i sposobu ich ponoszenia i dokumentacj
     * Zielona Księga
       W odróżnieniu od Białej Księgi stanowi opracowania koncepcyjne
       służące jako podstawa do dyskusji w procesie wypracowywania
       decyzji, dla tematycznie wybranych kręgów odbiorców.
     * Zintegrowane Inwestycje Terytorialne (ZIT)
       ZIT to narzędzie, które po raz pierwszy pojawiło się w
       przedstawionych przez Komisję Europejską aktach prawnych na now
       perspektywę. Przy pomocy tego instrumentu, partnerstwa jednostek
       samorządu terytorialnego miast i obszarów powiązanych z nimi
       funkcjonalnie (miasto i samorządy znajdujące się w jego
       oddziaływaniu) mogą realizować wspólne przedsięwzięcia, łączące
       działania finansowane z Europejskiego Funduszu Rozwoju Regionalnego
       i Europejskiego Funduszu Społecznego. ZIT to także wyjście poza
       sztywne granice administracyjne JST i większe możliwości
       oddziaływania projektów unijnych.

   Czy treść na tej stronie była pomocna? Zgłoś

   Pomóż nam poprawić serwis

   Formularz nie został wysłany, ponieważ wystąpiły ##errorsCount## błędy
   Przejdź do błędów

   Pomóż nam poprawić serwis:

   (*) Strona była pomocna?( )) Strona nie była pomocna?

   Dlaczego?
   ____________________
   ____________________
   Podaj nam powód, to dla nas ważne!

Klauzula informacyjna

   Administratorem Państwa danych osobowych jest Minister Funduszy i
   Polityki Regionalnej.

   Minister Funduszy i Polityki Regionalnej zbiera i przetwarza Państwa
   dane osobowe w celu realizacji swoich zadań wynikających m.in. z ustawy
   o zasadach realizacji programów w zakresie polityki spójności
   finansowanych w perspektywie finansowej 2014-2020, w tym m.in.
   zapewnienia informacji o programach operacyjnych i wymiany informacji
   nt. Funduszy Europejskich w Polsce.

   Szczegółowe informacje dotyczące Państwa uprawnień oraz zasad
   przetwarzania Państwa danych osobowych dostępne są na Portalu Funduszy
   Europejskich w zakładce "Ogólne zasady przetwarzania danych osobowych w
   ramach Funduszy Europejskich" oraz w zakładce "Informacja o
   przetwarzaniu danych osobowych w serwisach Ministerstwa Funduszy i
   Polityki Regionalnej".
   Aby wysłać formularz, wpisz wynik
   działania matematycznego
   7+4=
   ____________________
   Proszę wpisać wynik działania matematycznego!
   [BUTTON Input] (not implemented)_______
   Dziękujemy za Twoją pomoc.

   W sprawach dotyczących Funduszy Europejskich zachęcamy do kontaktu z
   naszymi ekspertami

   Jeśli chcesz omówić problem techniczny, skontaktuj się z
   administratorem serwisu.
   Wystąpił błąd podczas wysyłania wiadomości. Proszę spróbować ponownie.

   IFRAME: https://www.googletagmanager.com/ns.html?id=GTM-WN726K

   Znajdź kontakt do najbliższego punktu informacyjnego

   Zestawienie znaków: Fundusze Europejskie, Barwy Rzeczypospolitej
   Polskiej, Unia Europejska
     * Harmonogramy naborów wniosków
     * Słownik
     * Formaty plików w serwisie
     * Deklaracja dostępności
     * Logotypy
     * Mapa strony
     * Odwołanie zgody

   English version
     * Kontakt
     * Wyszukiwarka Dotacji
     * Publikacje
     * Polityka prywatności
     * Newsletter
     * Rzecznik Funduszy Europejskich

   Serwisy Programów

   Portal współfinansowany przez Unię Europejską ze środków Europejskiego
   Funduszu Rozwoju Regionalnego oraz Funduszu Spójności w ramach Programu
   Pomoc Techniczna.
   © Ministerstwo Funduszy i Polityki Regionalnej 2014-2023
   Logo Ministerstwa Funduszy i Polityki Regionalnej - przekierowanie do
   serwisu
     *
     *
     *
     *
     *
