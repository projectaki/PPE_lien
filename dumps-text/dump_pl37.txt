   ﻿

   (BUTTON)
   (BUTTON)
     * EN

   (BUTTON)
   ____________________ (BUTTON)
   Raport
   Zintegrowany
   2021
     * Raport roczny 2020
     * Raport roczny 2019
     * Raport roczny 2018
     * Raport roczny 2017
     * Raport roczny 2016

     * Grupa ORLEN
       i otoczenie
       Grupa ORLEN
       i otoczenie
       Jesteśmy zintegrowanym koncernem multienergetycznym, prowadzącym
       działalność w Europie Środkowej i Kanadzie. Nasze działania
       podporządkowane są realizacji strategii osiągnięcia neutralności
       emisyjnej do 2050 roku.
       WIĘCEJ
          + Nasz Raport
               o Koncepcja i kluczowe funkcjonalności
               o Istotne aspekty raportowania
               o Tabela GRI
               o Pozostałe wskaźniki
               o Akceptacja Raportu
               o Opinia audytora
          + Grupa ORLEN
               o List Prezesa Zarządu
               o O Grupie ORLEN
               o Akcjonariat i akcje
               o Model biznesowy
               o Badania i rozwój technologiczny
               o Segmenty operacyjne
                    # Segment Energetyka
                    # Segment Rafineria
                    # Segment Petrochemia
                    # Aktywa logistyczne
                    # Źródła zaopatrzenia
                    # Segment Detal
                    # Segment Wydobycie
                    # Funkcje korporacyjne
               o Nasze Produkty, Usługi i Marki
               o Nasze rynki
               o Nasze kapitały
                    # Kapitał finansowy
                    # Kapitał ludzki
                    # Kapitał produkcyjny
                    # Kapitał intelektualny
                    # Kapitał społeczny
                    # Kapitał naturalny
               o Budowa wartości
          + Nasze otoczenie
               o Nasi interesariusze
               o Otoczenie makroekonomiczne
               o Otoczenie rynkowe
               o Otoczenie konkurencyjne
               o Otoczenie regulacyjne
               o Organizacje i stowarzyszenia
     * Zasady
       zarządzania
       Zasady
       zarządzania
       Dostarczamy klientom produkty najwyższej jakości, dążąc
       jednocześnie do osiągania maksymalnie możliwej neutralności
       ekologicznej, efektywności energetycznej, wysokich standardów
       bezpieczeństwa i higieny pracy oraz bezpieczeństwa informacji.
       WIĘCEJ
          + List Przewodniczącego Rady Nadzorczej
          + Struktura Grupy ORLEN
          + Wynagrodzenia Osób Zarządzających i Nadzorujących
          + Ład korporacyjny
               o Zasady ładu korporacyjnego
               o System Kontroli, Audytów Wewnętrznych ZSZ, Zarządzania
                 Ryzykiem i Zapewnienia Zgodności (Compliance)
               o Zmiany Statutu
               o Walne Zgromadzenie
               o Organy Zarządzające i Nadzorujące
               o Polityka wynagrodzeń
               o Polityka różnorodności
          + Zintegrowany System Zarządzania
     * Strategia
       Strategia
       Strategia Grupy ORLEN do 2030 roku wyznacza drogę transformacji w
       kierunku koncernu multienergetycznego i lidera transformacji
       energetycznej w regionie.
       WIĘCEJ
          + Założenia Strategiczne
            do 2030 roku
          + ESG
               o ESG
               o Klimat
               o Środowisko
               o Odpowiedzialność społeczna
               o Kapitał ludzki
               o Bezpieczeństwo
               o Zarządzanie
          + Strategiczne kierunki rozwoju segmentów biznesowych
          + Realizacja Celów Strategii
            w 2021 roku
          + Realizacja zamierzeń inwestycyjnych
          + Monitoring Strategii
          + Perspektywy Rynkowe
            w 2022 roku
          + Strategia Zrównoważonego Rozwoju
          + Informacja dotycząca kwalifikacji działalności zgodnie z
            Taksonomi
     * Nasza
       odpowiedzialność
       Nasza
       odpowiedzialność
       Odpowiedzialność społeczna w Grupie ORLEN to świadome i kompleksowe
       zarządzanie m.in. działaniami społecznymi oraz środowiskowymi,
       które traktowane są priorytetowo.
       WIĘCEJ
          + Nasze zobowiązania
          + Jak realizujemy Cele Zrównoważonego Rozwoju 2030
          + Poszanowanie praw człowieka
          + Społeczeństwo
               o Opis obszaru
               o Opis stosowanych polityk
               o Realizacja Strategii CSR
               o Obszary działalności
                    # Społeczeństwo
                    # Środowisko
                    # Pracownicy
                    # Klienci
                    # Partnerzy biznesowi
               o Realizacja Polityki dobroczynności
          + Pracownicy i
            podwykonawcy
               o Odpowiedzialny pracodawca
               o Bezpieczeństwo i higiena pracy
                    # Opis obszaru
                    # Polityki i wewnętrzne akty organizacyjne
                    # Kluczowe projekty w obszarze bezpieczeństwa
                      i higieny pracy
                    # Główne wskaźniki efektywności w obszarze zagadnień
                      obszaru bezpieczeństwa osobistego
                    # Bezpieczeństwo procesowe
               o Przeciwdziałanie Korupcji i Łapownictwu
          + Dostawcy i klienci
               o Dostawcy
               o Klienci
     * Środowisko
       i klimat
       Środowisko
       i klimat
       Konsekwentne wdrażamy założenia strategii ORLEN 2030 oraz strategii
       zrównoważonego rozwoju, tak aby osiągnąć neutralność emisyjną do
       2050 roku.
       WIĘCEJ
          + Odpowiedzialność za klimat
          + Ryzyka wynikające ze zmian klimatu
          + Polityki i wewnętrzne akty organizacyjne
          + Gospodarka wodno-ściekowa
          + Emisje do powietrza
          + Odpady
          + Nakłady inwestycyjne
          + Skargi
          + Ochrona bioróżnorodności
          + Surowce i procesy produkcyjne
          + Zarządzanie energi
     * Ryzyka
       i szanse
       Ryzyka
       i szanse
       Prowadzimy bieżący monitoring i ocenę ryzyka oraz podejmujemy
       działania mające na celu minimalizację jego wpływu na sytuację
       finansową.
       WIĘCEJ
          + Zarządzanie ryzykiem
          + Szanse
     * Wyniki
       finansowe
       Wyniki
       finansowe
       Dzięki bezpiecznemu zarządzaniu finansami sprawnie funkcjonujemy i
       z powodzeniem realizujemy ambitne inwestycje rozwojowe.
       WIĘCEJ
          + Komentarz Zarządu do Wyników Finansowych za 2021 rok
          + Skonsolidowane Sprawozdanie Finansowe
          + Podstawowe Informacje
          + Sytuacja finansowa Grupy
          + Dane Segmentowe
          + Noty objaśniające do Skonsolidowanego sprawozdania finansowego
     * Outlook 2022+
       Outlook 2022+
       Trudno obecnie przewidzieć przyszłość, ale mając wybór pomiędzy
       odbudową przeszłości (utraconej podaży paliw kopalnych) w innych
       lokalizacjach a inwestycjami w przekierowanie popytu na
       zrównoważone obszary, stawiamy na wzmocnienie transformacji
       energetycznej.
       WIĘCEJ

   (BUTTON)

     * Strona główna
     * Słownik pojęć finansowych i branżowych

Słownik pojęć finansowych i branżowych


   ____________________________________________________________
   ____________________________________________________________
   ____________________________________________________________
   ____________________________________________________________
   (BUTTON) Zapisz (BUTTON) Usuń (BUTTON) Zamknij

A

   Aceton
   związek organiczny, najprostszy keton alifatyczny, znajdujący szerokie
   zastosowanie w przemyśle i gospodarstwie domowym, np. jako zmywacz do
   paznokci.

   ADR
   umowa dotycząca międzynarodowego przewozu drogowego towarów
   niebezpiecznych.

   Alkilacja
   proces rafineryjny polegający, w warunkach PKN ORLEN, na łączeniu
   frakcji olefinowej z parafinową celem produkcji wysokooktanowego
   składnika benzyny – alkilatu. Proces prowadzony jest na instalacji
   Alkilacji w obecności kwasu fluorowodorowego HF.

B

   Baryłka
   jednostka objętości cieczy używana głównie w handlu ropą naftową i
   przemyśle naftowym. 1 baryłka ropy naftowej (1 bbl) = 42 galony
   amerykańskie = 158,96832 litra.

   Benzen
   związek organiczny, podstawowy węglowodór aromatyczny, wykorzystywany
   m.in. w przemyśle chemicznym oraz farmaceutycznym.

   Bezpośrednie emisje gazów cieplarnianych (Zakres 1)
   emisje bezpośrednie pochodzące ze źródeł będących własności
   organizacji raportującej lub przez nią kontrolowanych.

   Big data
   narzędzie zapewniające zaawansowaną analitykę dostępnych danych w celu
   dopasowania oferty, przygotowania skutecznych akcji promocyjnych,
   lepszej segmentacji stacji (pod względem oferty i poziomu cen).

   Bioestry
   estry metylowe wyższych kwasów tłuszczowych produkowane z olejów
   roślinnych lub tłuszczów zwierzęcych. Stosowane jako biokomponent do
   oleju napędowego lub samoistne paliwo przeznaczone do pojazdów z
   silnikiem diesla. Spełnia standardy jakościowe określone dla tego
   biopaliwa w normie PN EN 14214, obowiązującej zarówno w Polsce jak i na
   innych rynkach Unii Europejskiej.

   Bioetanol
   alkohol etylowy otrzymywany z biomasy lub biodegradowalnych odpadów.

   Blok gazowo-parowy w Płocku
   planowana elektrociepłownia kogeneracyjna w Płocku o mocy 600 MWe.
   Kluczowym elementem inwestycji będzie zastosowanie rozwiązania z
   nowoczesną turbiną gazową o jednej z najwyższych dostępnych na rynku
   sprawności (klasa H).

   BOE
   ang. barrel of oil equivalent = baryłka ekwiwalentu ropy naftowej.

   Butadien
   organiczny związek chemiczny. Gaz używany do produkcji syntetycznego
   kauczuku

   BZT5
   biochemiczne zapotrzebowanie tlenu – umowny wskaźnik określający
   biochemiczne zapotrzebowanie tlenu, czyli ilość tlenu wymaganą do
   utlenienia związków organicznych i/lub nieorganicznych przez
   mikroorganizmy (bakterie aerobowe). Wartość tę uzyskuje się w wyniku
   pomiaru zużycia tlenu przez badaną próbkę wody lub ścieków w ciągu 5
   dób w temperaturze 20C. Pośrednio określa się w ten sposób stężenie
   substancji organicznej podatnej na biodegradację. Wskaźnik czystości
   wody i jakości oczyszczanych ścieków.

C

   CAPEX
   nakłady inwestycyjne.

   Catalyst
   powstały 30 września 2009 roku system autoryzacji i obrotu dłużnymi
   instrumentami finansowymi. Prowadzony jest na platformach
   transakcyjnych Giełdy Papierów Wartościowych w Warszawie i BondSpot
   (dawniej: MTS CeTO)[1]. Rynek obligacji Catalyst tworzą cztery
   platformy obrotu: dwie prowadzone przez GPW – w formule rynku
   regulowanego i Alternatywny system obrotu – przeznaczone są dla
   klientów detalicznych, dwa rynki prowadzone przez BondSpot przeznaczone
   dla klientów hurtowych w formule regulowanego rynku pozagiełdowego oraz
   alternatywnego systemu obrotu. Wszystkie przeznaczone są dla skarbowych
   i nieskarbowych (obligacji komunalnych, korporacyjnych, listów
   zastawnych) instrumentów dłużnych.

   CEE
   (ang. Central and Eastern Europe) – Europa Środkowo-Wschodnia

   Certyfikat AEO
   (ang. Authorised Economic Operator) – w Polsce pod nazwą Certyfikat
   Upoważnionego Przedsiębiorcy. Status AEO to instytucja Wspólnotowego
   Kodeksu Celnego, która została wprowadzona do porządku prawnego Unii
   Europejskiej z dniem 1 stycznia 2008 roku celem stworzenia bezpiecznego
   łańcucha dostaw oraz walki z terroryzmem. Przyznanie statusu AEO to
   uznanie przedsiębiorcy za Upoważniony Podmiot Gospodarczy, tj. podmiot
   uprzywilejowany, któremu przysługuje szereg udogodnień przy dokonywaniu
   obrotu towarowego. Status AEO przyznany w jednym państwie członkowskim
   Unii Europejskiej jest uznawany w całej Wspólnocie.

   Certyfikat wdrożenia Ramowego Systemu Zarządzania Responsible Care
   (Certyfikat RSZ RC) Certyfikat RSZ RC jest potwierdzeniem, że PKN ORLEN
   jest firmą funkcjonującą zgodnie z najwyższymi międzynarodowymi
   standardami zarządzania w obszarze tzw. triady HSE (Health, Safety,
   Environment), działającą zgodnie z zasadą zrównoważonego rozwoju, w
   poszanowaniu określonych prawem warunków środowiskowych i w myśl
   założeń społecznej odpowiedzialności biznesu. Wszelkie działania
   prowadzone są profesjonalnie. Realizując je Spółka myśli o obecnym i
   przyszłym oddziaływaniu środowiskowym Koncernu.

   ChZT
   chemiczne zapotrzebowanie tlenu – umowne pojęcie oznaczające ilość
   tlenu (mgO2/dm³) pobranego z utleniacza (dwuchromianu potasu K2Cr2O7)
   na utlenienie związków organicznych i niektórych nieorganicznych (np.
   siarczynów, siarczków, żelaza (II), amoniaku) do najwyższego w danych
   warunkach stopnia utlenienia. Stosowane jako miara zanieczyszczeń w
   wodzie i ściekach.

   CODO/COCO
   Stacja paliw będąca własnością Spółki, prowadzona przez ajenta (ang.
   Company Owned Dealer Operated)/Stacja paliw będąca własnością Spółki i
   prowadzona przez nią (ang. Company Owned Company Operated).

   CONCAWE
   (Conservation of Clean Air and Water in Europe) – stowarzyszenie
   utworzone przez grupę czołowych firm naftowych do przeprowadzania badań
   dotyczących kwestii środowiskowych związanych z przemysłem naftowym.
   Jego zakresem działań są m.in. takie obszary jak jakość paliwa i emisji
   spalin, jakość powietrza, jakość wody, zanieczyszczenia gleby, opadów,
   bezpieczeństwa i higieny pracy, odpowiedzialność za produkt naftowy
   (www.concawe.eu).

   CSR
   (ang. corporate social responsibility) – społeczna odpowiedzialność
   biznesu. Odpowiedzialność społeczna rozumiana jest jako strategia
   zarządzania i koncepcja podejścia do prowadzenia biznesu, zakładająca
   budowanie dobrych i trwałych relacji, opartych o wzajemne zrozumienie
   oczekiwań i szacunek z szeroko rozumianym otoczeniem biznesowym.

D

   Destylacja
   metoda rozdzielania fizycznego mieszanin ciekłych, w której
   wykorzystywane jest zjawisko różnic temperatur wrzenia poszczególnych
   komponentów w mieszaninie poddawanej rozdzielaniu.

   Dług netto
   długoterminowe kredyty, pożyczki i obligacje + krótkoterminowe kredyty
   i pożyczki – środki pieniężne i ich ekwiwalenty.

   Dług netto / EBITDA
   dług netto do EBITDA przed odpisami aktualizującymi netto, skorygowany
   o wyłączenia zgodnie z definicjami poszczególnych składników z umów
   kredytowych

   DOFO/DODO
   stacja paliw będąca własnością ajenta i prowadzona na zasadzie umowy
   franszyzy (ang. Dealer Owned Franchnisee Operated)/Stacja paliw będąca
   własnością ajenta i prowadzona przez niego (ang. Dealer Owned Dealer
   Operated).

   Dyferencjał Brent/Ural
   różnica między notowaniami dwóch gatunków ropy naftowej liczona wg
   formuły Med Strip – Ural Rdam (Ural CIF Rotterdam)

   Dywidenda
   przypadająca na 1 akcję (udział) część zysku netto spółki kapitałowej
   przeznaczona do wypłaty dla akcjonariuszy.

   Dzień prawa do dywidendy
   dzień, według którego ustala się listę akcjonariuszy uprawnionych do
   dywidendy za dany rok obrotowy. Tylko osoby posiadające w tym dniu
   akcje spółki mają prawo do otrzymania dywidendy za dany rok obrotowy.

   Dzień wypłaty dywidendy
   dzień, w którym następuje przekazanie dywidendy akcjonariuszom spółki.

   Dźwignia finansowa netto
   dług netto/kapitał własny x 100%.

E

   E&P
   (ang. Exploration and Production) sektor poszukiwań i wydobycia.

   EBIT
   zysk/(strata) z działalności operacyjnej

   EBITDA
   zysk/(strata) z działalności operacyjnej powiększony o amortyzację.

   EBITDA LIFO
   EBITDA LIFO = raportowana EBITDA + wycena zapasów

   EPCA
   (The European Petrochemical Association) – Europejskie Stowarzyszenie
   Petrochemiczne to międzynarodowa organizacja niekomercyjna z siedzibą w
   Brukseli, która obsługuje ogólnoświatową społeczność producentów
   petrochemicznych, ich dostawców, klientów i usługodawców. W tym
   segmencie branży EPCA stanowi platformę spotkań, wymiany informacji
   oraz transferu wiedzy, jak również ośrodek analityczny kwestionujący
   dotychczasowe sposoby działania. EPCA gromadzi ponad 700 firm
   członkowskich z 53 krajów.

   ERT
   (European Roundtable of Industrialists) – Europejski Okrągły Stół
   Przemysłowców organizacja powstała w 1983 roku zrzeszająca ponad 50
   prezesów europejskich koncernów przemysłowych.

   Etylen
   związek organiczny, najprostszy węglowodór nienasycony (alken); eten.

   EURIBOR
   (ang. Euro Interbank Offered Rate) – stopa procentowa przyjęta na rynku
   międzybankowym w strefie euro dla kredytów międzybankowych.

F

   Fertilizers Europe
   (Europejska Organizacja Producentów Nawozów) – organizacja zrzeszająca
   największe europejskie przedsiębiorstwa produkujące nawozy.

G

   GDOŚ
   Generalna Dyrekcja Ochrony Środowiska jest instytucją, która odpowiada
   za realizację polityki ochrony środowiska w zakresie: zarządzania
   ochroną przyrody, w tym m.in. obszarami Natura 2000, i kontroli procesu
   inwestycyjnego. Realizuje także zadania dotyczące zapobiegania i
   naprawy szkód w środowisku.

   GDR
   (ang. Global Depositary Receipt) – globalny kwit depozytowy, papier
   wartościowy, który jest wyemitowany poza granicami Rzeczpospolitej
   Polskiej przez Bank Depozytowy w związku z akcjami.

   Glikole
   najprostsze dihydroksylowe alkohole alifatyczne.

   GWP
   (Potencjał tworzenia efektu cieplarnianego) – wartości GWP opisuj
   oddziaływanie wymuszania radiacyjnego masy jakiegoś gazu cieplarnianego
   w porównaniu z taką samą masą dwutlenku węgla w konkretnym okresie.
   Wartości GWP konwertują dane dotyczące emisji GHG dla gazów innych niż
   CO2 na jednostki ekwiwalentu CO2.

H

   HSE
   Health, Safety and Environment – pl. Zdrowie, Bezpieczeństwo i
   Środowisko.

   Hydrokraking
   katalityczny kraking surowców węglowodorowych w obecności wodoru.
   Proces ten podnosi uzyski produktów lekkich z ropy naftowej.

   Hydroodsiarczanie
   proces usuwania związków siarki w wyniku kontaktu surowca z wodorem na
   złożu katalizatora w warunkach podwyższonej temperatury i ciśnienia.

I

   Imisja
   ilość substancji pyłowych lub gazowych w jednostce objętości powietrza
   atmosferycznego, przenoszonych przez wiatr, często z dużych odległości.
   Stanowią je produkty spalania paliw i substancje pochodzące z
   prowadzonych procesów technologicznych.

   Indeks EII wg. metodologii Solomon’a
   (Energy Intensity Index) – wskaźnik intensywności energetycznej,
   benchmark umożliwiający porównywanie efektywności energetycznej
   rafinerii.

   Industrial Emission Directive
   (IED) – Dyrektywa Parlamentu Europejskiego i Rady 2010/75/UE w sprawie
   emisji przemysłowych.

   Instalacja Hydroodsiarczania Gudronu
   (HOG) – instalacja rafineryjna przeznaczona do przeróbki pozostałości
   próżniowej z destylacji rurowo-wieżowej na lżejsze produkty oraz
   przygotowania pozostałości próżniowej do spalania w Elektrociepłowni,
   m.in. poprzez odsiarczane przy pomocy wodoru.

   Instalacja Metatezy
   Instalacja Metatezy powstanie na terenie Zakładu Produkcyjnego w Płocku
   i będzie wytwarzała propylen o jakości polimerowej. Obecny nominalny
   wolumen produkcji w tym zakresie wynosi 450 tys. ton. Inwestycja
   podniesie moce wytwórcze do poziomu 550 tys. ton rocznie. Koszt
   realizacji projektu wyniesie około 400 mln PLN. Instalacja Metatezy
   powstanie na bazie licencji zakupionej przez Koncern od firmy Lummus
   Technology Inc. z grupy CB&I, specjalizującej się w szeroko rozumianej
   infrastrukturze energetycznej. Umowa z wykonawcą 2 2 obejmuje także
   usługi doradztwa technicznego i inżynieryjnego. W założeniach obecnej
   strategii zakreślonej do 2017 r Grupa ORLEN przewiduje wydatki na
   realizację najważniejszych projektów inwestycyjnych w obszarze
   petrochemii na poziomie 1,6 mld zł.

   Instalacja SCR
   (Selective Catalitic Reduction) – instalacja odazotowania spalin metod
   katalityczną SCR oczyszcza spaliny z kotła gazowo-olejowego. Instalacja
   SCR na kotłach jest elementem rozpoczętego w roku 2010 Programu
   Inwestycji Ekologiczno-Energetycznych PKN ORLEN dotyczącego
   dostosowania Elektrociepłowni w Płocku do wymagań obowiązujących od
   2016 roku.

   Instalacja/technologia odazotowania spalin DeNOx
   technologia katalitycznego odazotowania spalin (SCR) zastosowana w
   Elektrociepłowni, pozwalająca na redukcję tlenków azotu obecnych w
   spalinach do azotu cząsteczkowego, celem dotrzymania norm emisji
   spalin.

K

   Kapitał pracujący (ujęcie bilansowe)
   zapasy + należności z tytułu dostaw i usług oraz pozostałe –
   zobowiązania z tytułu dostaw i usług oraz pozostałe

   Kapitał Pracujący Netto
   należności z tyt. dostaw i usług + zapasy – zobowiązania z tyt. dostaw
   i usług.

   Katalizator
   substancja, która przyspiesza (inicjuje) oczekiwaną reakcję chemiczną.

   Kodeks spółek handlowych
   Ustawa z dnia 15 września 2000 r. Kodeks spółek handlowych (t.j. Dz.U.
   2013 nr 0 poz. 1030 z późn. zm.).

   KPI Kluczowe wskaźniki efektywności
   (ang. Key Performance Indicators) – finansowe i niefinansowe wskaźniki
   stosowane jako mierniki w procesach pomiaru stopnia realizacji celów
   organizacji.

   Kraking
   Termiczna lub katalityczna przemiana ciężkich lub złożonych
   węglowodorów w produkty lekkie i koks, co powoduje wzrost wydajności
   uzysku lekkich produktów z ropy naftowej.

   Kryteria ESG
   (Environmental, Social, Governance) − skrót oznaczający czynniki, w
   oparciu o które tworzone są oceny pozafinansowe przedsiębiorstw, państw
   i innych organizacji. Składają się one z 3 elementów: E – Środowisko (z
   ang. environmental), S – Społeczna odpowiedzialność (z ang. social
   responsibility) i G – Ład korporacyjny (z ang. corporate governance).
   Ich głównym celem jest dostarczenie inwestorom możliwości porównania na
   jednej płaszczyźnie alternatywnych kierunków inwestowania, poprzez
   analizę tych 3 parametrów.

   Kwas tereftalowy
   organiczny związek chemiczny z grupy kwasów aromatycznych. Oczyszczony
   kwas tereftalowy (PTA) jest stosowany głównie jako surowiec do
   produkcji politereftalanu etylenu (PET), włókien poliestrowych oraz
   włókien poliamidowych o dużej wytrzymałości na zrywanie.

L

   LIBOR
   (ang. London Interbank Offered Rate) – stopa procentowa przyjęta na
   rynku międzybankowym w Londynie dla kredytów międzybankowych.

   LPG
   (ang. Liquefied Petroleum Gas) – gaz płynny, stanowi mieszaninę propanu
   i butanów. LPG znajduje zastosowanie jako paliwo kuchenne, paliwo do
   ogrzewania oraz jako paliwo silnikowe.

Ł

   Ług sodowy
   wodny roztwór wodorotlenku sodu NaOH. Należy do podstawowych surowców
   chemicznych i znalazł zastosowanie niemalże we wszystkich gałęziach
   przemysłu.

M

   Marża petrochemiczna
   oczekujemy, że marże petrochemiczne utrzymają się na poziomie około800
   EUR/t. Petrochemia jest zależna od aktywności gospodarczej, która
   silnie spadła, jednakże w Europie, która jest importerem wielu bazowych
   petrochemikaliów otworzyły się możliwości zbytu produkcji lokalnej z
   powodu załamania importu.

   Marża rafineryjna
   oczekiwany wzrost marży rafineryjnej w porównaniu do średniej z 2020
   roku, jednakże wzrost ten będzie powolny do czasu redukcji globalnego
   potencjału produkcyjnego o około3,7 mbd (w tym o około1,7 mbd w
   Europie), co może potrwać kilka kwartałów.

   Med Strip
   notowanie ropy Brent.

   Metoda HAZOP
   analiza zagrożeń i zdolności operacyjnych (HAZOP) jest metod
   znormalizowaną polską normą PN-IEC 61882 i wykonywaną w oparciu o listę
   słów kluczowych (np. brak, mniej, więcej, także, część z, odwrotność,
   inny niż), które w sposób ogólny sugerują wszelkie możliwe rodzaje
   odchyleń procesowych od stanu normalnego.

   Modelowa Marża Downstream
   liczona wg formuły: przychody (90,7% Produkty = 22,8% Benzyna + 44,2%
   ON+ 15,3% COO + 1,0% SN 150 + 2,9% Etylen + 2,1% Propylen + 1,2% Benzen
   + 1,2% PX) minus koszty (wsad 100% = 6,5% Ropa Brent + 91,1% Ropa URAL
   + 2,4%Gaz ziemny).

   Modelowa Marża Olefinowa
   liczona wg formuły: przychody (100% Produkty = 0,85*Etylen*54% +
   0,92*Propylen*28% + 0,84*Glikole*9% + 0,81*Butadien*6% + 0,8*Tlenek
   Etylenu*3%) minus koszty (100% Wsad = 100% Nafta); ceny produktów wg
   notowań.

   Modelowa Marża Petrochemiczna
   liczona wg formuły: przychody ze sprzedaży produktów (98% Produkty =
   44% HDPE + 7% LDPE + 35% PP Homo + 12% PP Copo) – koszty (100% wsadu =
   75% nafty + 25% LS VGO). Notowania rynkowe kontrakt

   Modelowa Marża Rafineryjna
   liczona wg formuły: przychody ze sprzedaży produktów (93,5% Produkty =
   36% Benzyna + 43% Olej napędowy + 14,5% Ciężki olej opałowy) – koszty
   (100% wsadu: ropa i pozostałe surowce). Całość wsadu przeliczona wg
   notowań ropy Brent. Notowania rynkowe spot.

   Monomery
   cząsteczki tego samego lub kilku różnych związków chemicznych o
   stosunkowo niedużej masie cząsteczkowej, z których w wyniku reakcji
   polimeryzacji powstają polimery; etylen i propylen.

   mWIG40
   indeks obejmuje 40 średnich spółek notowanych na Głównym Rynku Giełdy
   Papierów Wartościowych w Warszawie.

N

   Nakłady Inwestycyjne / CAPEX
   Zwiększenie rzeczowych aktywów trwałych, wartości niematerialnych,
   nieruchomości inwestycyjne oraz prawo wieczystego użytkowania gruntów
   wraz z kapitalizacją kosztów finansowania zewnętrznego.

   Natural Gas Liquids
   ciekłe produkty, będące pochodnymi wydobycia gazu ziemnego i powstające
   podczas jego przetwarzania.

   NCW biopaliw i biokomponentów
   (Narodowy Cel Wskaźnikowy) − tj. minimalny udział biopaliw i
   biokomponentów w paliwach w danym roku, którego realizacja dokonywana
   jest przez podmioty do tego zobowiązane, czyli głównie koncerny naftowe
   dostarczające paliwa na rynek.

O

   Ocena ratingowa
   ratingi kredytowe wyrażają opinię na temat względnej zdolności danego
   podmiotu do wykonania swoich zobowiązań finansowych, w tym wypłaty
   odsetek, dywidend uprzywilejowanych, spłaty kapitału, zaspokojenia
   roszczeń ubezpieczeniowych oraz wykonania zobowiązań wobec
   kontrahentów. Ratingi kredytowe pozwalają inwestorom ocenić
   prawdopodobieństwo otrzymania należnych im wypłat z tytułu dokonanych
   inwestycji.

   Odpisy aktualizujące
   odpisy z tytułu utraty wartości aktywów trwałych przeprowadzane zgodnie
   z przepisami międzynarodowego standardu rachunkowości MSR 36 – utrata
   wartości aktywów.

   Odpowiedzialność i Troska
   już od 22 lat, pod auspicjami Polskiej Izby Przemysłu Chemicznego,
   funkcjonuje w Polsce światowy Program Responsible Care (pl.
   Odpowiedzialność i Troska). Jest to prośrodowiskowy program realizowany
   przez przemysł chemiczny na całym świecie. W Polsce realizatorami
   programu jest 31 firm sektora chemicznego i branż pokrewnych, które
   dobrowolnie realizują działania na rzecz: ochrony środowiska, ochrony
   zdrowia, wzrostu bezpieczeństwa procesowego.

   Odwierty netto
   liczba odwiertów skorygowana o udziały innych partnerów.

   Oleje lekkie
   inaczej oleje napędowe, mieszanina węglowodorów pochodzenia naftowego
   zawierających od 9 do 25 atomów węgla w cząsteczce, np.: olej napędowy
   grzewczy Ekoterm Plus (PKN ORLEN), znajduje zastosowanie w kotłach
   ogrzewających domy mieszkalne, kotłach parowych, piecach przemysłowych
   oraz technologicznych.

   Oleje opałowe ciężkie C1 i C3
   olej opałowy ciężki C1 jest otrzymywany w wyniku zmieszania komponentów
   ciężkich i lekkich pochodzących z wtórnej oraz zachowawczej przeróbki
   ropy naftowej. Olej opałowy ciężki 1 przeznaczony jest do stosowania
   jako paliwo do kotłów centralnego ogrzewania, kotłów parowych, pieców
   przemysłowych oraz do celów technologicznych. Olej opałowy ciężki C-3
   jest mieszaniną węglowodorów otrzymywaną w toku zachowawczych i
   wtórnych rafineryjnych procesów przerobu ropy naftowej. Przeznaczony
   jest do stosowania jako paliwo do kotłów centralnego ogrzewania, kotłów
   parowych, pieców przemysłowych oraz do celów technologicznych.

   OPEC
   (ang. Organization of the Petroleum Exporting Countries) – Organizacja
   Krajów Eksportujących Ropę Naftową z siedzibą w Wiedniu. Celem
   organizacji jest kontrolowanie światowego wydobycia ropy naftowej,
   poziomu cen i opłat eksploatacyjnych. Do OPEC obecnie należą: Algieria,
   Angola, Arabia Saudyjska, Ekwador, Irak, Iran, Katar, Kuwejt, Libia,
   Nigeria, Wenezuela i Zjednoczone Emiraty Arabskie.

   Ortoksylen
   organiczny związek chemiczny, węglowodór aromatyczny, pochodna benzenu.
   Wykorzystywany jest jako półprodukt do produkcji bezwodnika ftalowego
   oraz benzyn silnikowych.

   OSHA 1910
   Occupational Safety and Health Administration) – Standard Administracji
   Bezpieczeństwa Pracy i Zdrowia Nr 1910 opisujący zasady i metody, które
   należy stosować i przestrzegać celem ochrony pracowników przed
   zagrożeniami. Standard dotyczy obszaru bezpieczeństwa procesowego.

   Osoby nieaktywne
   osoby przebywające na długotrwałych absencjach, np.: na urlopach
   bezpłatnych, urlopach macierzyńskich, urlopach wychowawczych, urlopach
   rodzicielskich, zasiłkach rehabilitacyjnych i służbie wojskowej.

P

   PCW
   tworzywo sztuczne, polichlorek winylu.

   Płynność bieżąca
   aktywa obrotowe/zobowiązania krótkoterminowe.

   Płynność szybka
   (aktywa obrotowe – zapasy)/zobowiązania krótkoterminowe.

   Polietylen
   polimer otrzymywany w wyniku polimeryzacji etylenu (etenu). Z
   polietylenu wytwarza się: protezy, izolacje elektryczne, folie, rury,
   węże, pojemniki, materiały elektroizolacyjne, kije hokejowe, narty,
   żagle, liny, kamizelki kuloodporne, zabawki, opakowania.

   Polimery
   (gr. polymeres – wieloczęściowy, zbudowany z wielu części) – substancje
   chemiczne o bardzo dużej masie cząsteczkowej, które składają się z
   wielokrotnie powtórzonych jednostek zwanych merami.

   Polipropylen
   polimer otrzymywany w wyniku stereospecyficznej polimeryzacji propenu,
   używany do wyrobu, m.in. włókien, folii, artykułów technicznych, itp.

   PRIBOR
   (ang. Prague Inter Bank Offered Rate) – stopa procentowa przyjęta na
   czeskim rynku międzybankowym dla kredytów międzybankowych.

   Procedura Gospodarki Odpadami
   dokument wewnętrzny Spółki regulujący gospodarkę odpadami, opracowany
   na podstawie obowiązujących aktów prawnych.

   Propylen
   związek organiczny, węglowodór nienasycony. Propylen jest surowcem do
   otrzymywania wielu związków organicznych, m.in.: alkoholu
   izopropylowego, gliceryny, izopropylobenzenu, polipropylenu.

   Przerób ropy
   wolumen przerobionej ropy w rafineriach Grupy ORLEN

   PTA
   Kwas tereftalowy (kwas 1,4-benzenodikarboksylowy), C H (COOH) –
   organiczny związek chemiczny z grupy kwasów aromatycznych, zawierający
   dwie grupy karboksylowe w pozycji para.

R

   REACH
   Rozporządzenie (WE) 1907/2006 Parlamentu Europejskiego i Rady Unii
   Europejskiej, którego głównym celem jest zapewnienie wysokiego poziomu
   ochrony zdrowia ludzkiego i środowiska, przy jednoczesnym wsparciu
   konkurencyjności unijnego sektora chemikaliów. Rozporządzenie propaguje
   również alternatywne metody oceny zagrożeń stwarzanych przez substancje
   chemiczne w celu ograniczenia liczby badań przeprowadzanych na
   zwierzętach.

   Redukcja emisji w energetyce
   wskaźnik redukcji emisji CO2 w przeliczeniu na MWh

   Rentowność sprzedaży brutto
   zysk przed opodatkowaniem / przychody ze sprzedaży x 100%.

   Rentowność sprzedaży netto
   zysk netto / przychody ze sprzedaży x 100%.

   RESPECT Index
   indeks obejmujący firmy odpowiedzialne społecznie notowane na Głównym
   Rynku Giełdy Papierów Wartościowych w Warszawie. Odpowiedzialność
   społeczna rozumiana jest jako strategia zarządzania i koncepcja
   podejścia do prowadzenia biznesu, zakładająca budowanie dobrych i
   trwałych relacji, opartych o wzajemne zrozumienie oczekiwań i szacunek
   z szeroko rozumianym otoczeniem biznesowym.

   RID
   regulamin międzynarodowego przewozu kolejami towarów niebezpiecznych.

   ROA
   zysk netto/aktywa ogółem x 100%.

   ROACE
   zysk operacyjny po opodatkowaniu przed odpisem aktualizującym wartość
   aktywów trwałych/średni kapitał zaangażowany (kapitał własny + dług
   netto).

   ROACE LIFO
   zysk operacyjny wg LIFO po opodatkowaniu przed odpisem aktualizującym
   wartość aktywów trwałych/średni kapitał zaangażowany (kapitał własny +
   dług netto).

   ROE
   zysk netto/kapitał własny x 100%.

   Ropa Brent
   oczekiwany wzrost cen ropy w porównaniu do średniej z 2020 roku głównie
   w efekcie prognozowanego silnego wzrostu popytu na paliwa w drugiej
   połowie 2021 roku (program szczepień na COVID-19). Od początku roku
   Arabia Saudyjska zredukowała wydobycie ropy o 1 mbd ograniczając
   znacząco nadwyżkę ropy na rynku. Powyższe czynniki przełożyły się na
   wzrost oczekiwań co do cen ropy o około10 USD/b. Oczekujemy, że cena
   ropy w pierwszym kwartale 2021 wyniesie około 55 USD/b dochodząc do
   poziomu 60 USD/b pod koniec roku.

   Rozporządzenie Ministra Środowiska z dnia 24 sierpnia 2012 r.
   (Dz. U. 2012.177.1031) – w sprawie poziomów niektórych substancji w
   powietrzu.

   Rynek Catalyst
   rynek obligacji na Giełdzie Papierów Wartościowych w Warszawie.
   Prowadzony jest na platformach transakcyjnych Giełdy Papierów
   Wartościowych w Warszawie i BondSpot.

S

   Saletra amonowa
   związek nieorganiczny, uniwersalny nawóz azotowy.

   System EBI
   elektroniczna Baza Informacji, administrowana przez Giełdę Papierów
   Wartościowych w Warszawie.

   System EU ETS
   Europejski System Handlu Emisjami – znany także jako wspólnotowy rynek
   uprawnień do emisji dwutlenku węgla (CO2) lub system ETS.

   System LOTO
   system blokad i zawieszek służących do izolowania niebezpiecznej
   energii, w tym zabezpieczeń maszyn, urządzeń, układów i instalacji w
   strefie prac, przed niepożądanym ich uruchomieniem.

   System Zarządzania Ryzykiem Korporacyjnym
   kluczowe narzędzie zapewniające informacje o występujących ryzykach i
   skuteczności zarządzania nimi w celu realizacji celów 6 4 2 2
   strategicznych i operacyjnych.

   Szybkość obrotu majątku
   przychody netto ze sprzedaży/średni stan aktywów.

   Szybkość obrotu należności
   średni stan należności z tytułu dostaw i usług netto/przychody netto ze
   sprzedaży x 365 dni.

   Szybkość obrotu zapasów
   średni stan zapasów/przychody netto ze sprzedaży x 365 dni.

   Szybkość obrotu zobowiązań
   średni stan zobowiązań z tytułu dostaw i usług/koszt własny sprzedaży x
   365 dni.

T

   T1 PSER
   liczba zdarzeń o dużych skutkach w związku z uwolnieniem substancji do
   otoczenia x 1 000 000 / ilość roboczogodzin.

   T2 PSER
   liczba zdarzeń o mniejszych skutkach w związku z uwolnieniem substancji
   do otoczenia x 1 000 000 / ilość roboczogodzin.

   Toe
   tona oleju ekwiwalentnego (toe) – jest to energetyczny równoważnik
   jednej metrycznej tony ropy naftowej o wartości opałowej równej 10.000
   kcal/kg.

   Toluen
   związek organiczny, węglowodór aromatyczny wysokiej czystości produkt
   wykorzystywany najczęściej jako półprodukt do wyrobu półproduktów
   organicznych, barwników, rozpuszczalników, klejów, materiałów
   wybuchowych, paliw silnikowych.

   Towarowa Giełda Energii
   (TGE) – przedmiotem obrotu na TGE jest energia elektryczna, paliwa
   ciekłe i gazowe, a także limity wielkości emisji zanieczyszczeń. TGE
   rozpoczęła działalność operacyjną 30 czerwca 2000 roku, kiedy zawarte
   zostały pierwsze kontrakty na dostawę energii elektrycznej na tzw.
   Rynku Dnia Następnego (RDN). Obecnie TGE prowadzi: Rynek Dnia
   Następnego (RDN), Rynek Terminowy Towarowy (RTT) z fizyczną dostawą,
   Rynek Praw Majątkowych dla OZE i Kogeneracji. TGE prowadzi także
   Rejestr Świadectw Pochodzenia dla energii elektrycznej wyprodukowanej w
   OZE oraz w wysokosprawnych źródłach kogeneracyjnych, a także Rynek
   Uprawnień do Emisji CO2.

   TRR
   Ang. Total Recordable Rate = międzynarodowy wskaźnik wypadkowości w
   przedsiębiorstwach wyznaczany w następujący sposób: (ilość wypadków
   przy pracy w danym okresie/liczbę roboczogodzin przepracowanych w tym
   okresie) x 1 000 000.

   TSR
   (ang. Total Shareholder Return) – wskaźnik ekonomiczny określający
   stopę zwrotu inwestorów z posiadania akcji danego przedsiębiorstwa w
   danym okresie.

   Turbozespół TG7
   Turbozespół upustowo – przeciwprężny o mocy 70 MWe, włączony w
   istniejącą dotychczas strukturę Elektrociepłowni, umożliwiający
   zwiększenie potencjału wytwórczego energii elektrycznej.

U

   Uprawnienia do emisji CO2
   prawa majątkowe, ujmowane jako wartości niematerialne, które nie
   podlegają amortyzacji (z uwagi na wysoką wartość końcową), lecz
   podlegają analizie pod kątem utraty wartości.

   Upstream
   działalność poszukiwawczo-wydobywcza węglowodorów.

   URAL RDAM (URAL CIF ROTTERDAM)
   notowanie ropy Ural w Rotterdamie

   Ustawa o Szczególnych Uprawnieniach Ministra Właściwego do Spraw Skarbu
   Państwa
   Ustawa z dnia 18 marca 2010 roku o szczególnych uprawnieniach ministra
   właściwego do spraw skarbu Państwa oraz ich wykonywaniu w niektórych
   spółkach kapitałowych lub grupach kapitałowych prowadzących działalność
   w sektorach energii elektrycznej, ropy naftowej oraz paliw gazowych
   (Dz. U. nr 65, poz. 404).

   Uzysk produktów białych
   uzysk benzyny, oleju napędowego i grzewczego, frakcji paliwowych oraz
   gazu płynnego i suchego w stosunku do ilości przerobionej ropy.

V

   VILIBOR
   (ang. Vilnius Inter Bank Offered Rate) – stopa procentowa przyjęta na
   litewskim rynku międzybankowym dla kredytów międzybankowych.

W

   Węglowodory
   związki organiczne zbudowane z węgla i wodoru. Ropa naftowa i gaz
   ziemny są mieszaninami węglowodorów.

   WIBOR
   (ang. Warsaw Inter Bank Offered Rate) – stopa procentowa przyjęta na
   polskim rynku międzybankowym dla kredytów międzybankowych.

   WIG-Paliwa
   indeks sektorowy, w którego skład wchodzą spółki uczestniczące w
   indeksie WIG i jednocześnie zakwalifikowane do sektora „przemysł
   paliwowy”.

   WIG-Poland
   w skład indeksu wchodzą wyłącznie akcje krajowych spółek notowanych na
   Głównym Rynku Giełdy Papierów Wartościowych w Warszawie, które spełni
   bazowe kryteria uczestnictwa w indeksach.

   WIG20
   indeks obliczany na podstawie wartości portfela akcji 20 największych i
   najbardziej płynnych spółek z Głównego Rynku Giełdy Papierów
   Wartościowych w Warszawie.

   WIG30
   indeks obliczany na podstawie wartości portfela akcji 30 największych i
   najbardziej płynnych spółek z Głównego Rynku Giełdy Papierów
   Wartościowych w Warszawie.

   Wodorotlenek sodu, soda żrąca, soda kaustyczna, NaOH
   nieorganiczny związek chemiczny z grupy wodorotlenków, należący do
   najsilniejszych zasad. Stosowany jest do produkcji mydła, środków
   piorących, celulozy, jedwabiu wiskozowego, barwników, papieru, do
   rafinacji ropy naftowej, wyrobu szkła wodnego, a także jako masa
   pochłaniająca i odczynnik w laboratorium.

   Wskaźnik wypadkowości TRR
   (ang. Total Recordable Rate) jest międzynarodowym wskaźnikiem
   wypadkowości w przedsiębiorstwach. W PKN ORLEN wyznaczany jest w
   następujący sposób: TRR = (ilość wypadków przy pracy w danym okresie z
   absencją chorobową / liczbę roboczogodzin przepracowanych w tym
   okresie) * 1000000.

   Wycena Zapasów tzw. efekt LIFO
   Grupa ORLEN wycenia zapasy w sprawozdaniach finansowych zgodnie z
   Międzynarodowymi Standardami Sprawozdawczości Finansowej (MSSF) według
   metody średnio ważonego kosztu wytworzenia lub ceny nabycia. Zgodnie z
   zapisami MSSF wycena zapasów wg LIFO nie jest dopuszczana do stosowania
   i w efekcie nie jest stosowana w obowiązującej polityce rachunkowości i
   tym samym w sprawozdaniach finansowych Grupy ORLEN. W związku z tym
   tendencja wzrostowa cen ropy wpływa pozytywnie, a spadkowa negatywnie
   na raportowane wyniki. Z tego względu w niniejszym sprawozdaniu
   zaprezentowano dodatkowo wyniki operacyjne wg wyceny zapasów metod
   LIFO, co pozwala wyeliminować powyżej opisany wpływ zmian cen ropy
   naftowej na wyniki Grupy ORLEN. Wyniki operacyjne wg wyceny zapasów
   metodą LIFO są kalkulowane głównie w spółkach produkcyjnych, w tym: w
   PKN ORLEN, Grupie Unipetrol, Grupie ORLEN Lietuva, Grupie ORLEN
   Południe i w Grupie ORLEN Oil.

   Wysokosprawna kogeneracja
   wytwarzanie energii elektrycznej lub mechanicznej i ciepła użytkowego w
   kogeneracji, które zapewnia oszczędność energii pierwotnej zużywanej w
   jednostce kogeneracji w wysokości nie mniejszej niż 10% w porównaniu z
   wytwarzaniem energii elektrycznej i ciepła w układach rozdzielonych lub
   w jednostce kogeneracji o mocy zainstalowanej elektrycznej poniżej 1 MW
   w porównaniu z wytwarzaniem energii elektrycznej i ciepła w układach
   rozdzielonych.

Z

   Zapasy obowiązkowe
   uregulowania prawne nałożone na przedsiębiorców i handlowców
   operujących na polskim rynku, mówiące o obowiązku utrzymywania
   obowiązkowych zapasów ropy naftowej lub paliw (z wyłączeniem gazu
   płynnego LPG).

   Zmiana kapitału pracującego (ujęcie cash flow)
   zmiana stanu należności + zmiana stanu zapasów + zmiana stanu
   zobowiązań

   Zmiana marży pozapaliwowej
   dynamika poziomu marży pozapaliwowej pomiędzy rozpatrywanymi okresami.
   W skład marży pozapaliwowej wchodzą: marża sklepowa, marża bistro,
   przychody od dostawców (kontrybucje), myjnia oraz pozostałe usługi i
   przychody

   ZWZ
   Zwyczajne Walne Zgromadzenie.
     * Czytaj
       Włącz
       Zaznaczenie
       Wyłącz
     * Podkreśl tekst
     * Dodaj do koszyka z wydrukami
     * Idź do koszyka z wydrukami
     * Wersja do druku
     * Dodaj notatkę
     * Zobacz notatki

   Narzędzia Zwiń

     * Tabela GRI
     * Interaktywne KPI
     * Ankieta
     * Pobierz raport PDF
     * Pomoc
     * Słownik

     * PKN ORLEN
       Copyright © 1996-2021
       Wszystkie prawa zastrzeżone

     * Centrum
       tabel i wykresów
     * Centrum
       multimediów
     * Centrum
       dokumentów
     * ORLEN
       w liczbach

     *
     *
     *
     *

     * Mapa serwisu
     * Polityka prywatności
     * Zastrzeżenia prawne
     * Serwis IR
     * Kontakt

Wyniki wyszukiwania
